{
    "id": "12897", 
    "vachana": "<font>2216<br/>ಹುತ್ತದಲ್ಲಿ ಕೈಯನಿಕ್ಕಿ ಸರ್ಪನ ತೆಗೆವಾಗ, ಸರ್ಪನ ಒಪ್ಪತಪ್ಪಿ,<br/>ಮತ್ತೆ ವಸ್ತುವಿನ ನೇವಳ  ಆಭರಣವಹಲ್ಲಿ, ಅದಾರ ದೃಷ್ಟ  ?<br/>ಮತ್ತೆ ನಿರ್ಧನಿಕ ವಿಶ್ವಾಸದಿಂದ ಬಸವಣ್ಣ ಮುಂತಾದ<br/>ಲಕ್ಷದ ಮೇಲೆ ತೊಂಬತ್ತಾರುಸಾವಿರ ಜಂಗಮಕ್ಕೆ<br/>ಕೃತ್ಯ ತಪ್ಪದೆ ಇಕ್ಕುವಾಗ ಅದಾರ ವಿಶ್ವಾಸ ಹೇಳಾ ?<br/>ನಾ ಹೊತ್ತ ಕಟ್ಟಿಗೆಯ ಸರಬು  ಮತ್ತೆ ಸುವರ್ಣದಂಡವಾದಾಗ<br/>ಆದಾರ ನಿಶ್ಚಯದ ವಿಶ್ವಾಸ ?<br/>ಅವು ತಮ್ಮ ಚಿತ್ತದ ದೃಢತೆಯಿಂದ ಗುರುವಿಂಗೆ ತನುವೆಂದಲ್ಲಿ,<br/>ಕಂಡಲ್ಲಿಯೆ ಆತ್ಮತೇಜವಳಿದು ಹೊಡೆಗೆಡೆಯಬೇಕು.<br/>ಲಿಂಗಕ್ಕೆ ಮನ ಮುಟ್ಟಿ ಪೂಜೆಯ ಮಾಡುವಲ್ಲಿ,<br/>ರಾಜ ಚೋರ ಅನಲ  ಅಹಿ  ಮುಂತಾದ ಭಯಂಗಳಿಗೆ ತಲೆದೋರದಿರಬೇಕು.<br/>ಜಂಗಮಾರ್ಚನೆಯ ಮಾಡುವಲ್ಲಿ,<br/>ಅರ್ಥ ಪ್ರಾಣ ಅಪಮಾನಕ್ಕೆ ಕಟ್ಟುಮೆಟ್ಟದಿರಬೇಕು.<br/>ಇಂತೀ ತ್ರಿವಿಧ  ವಿಶ್ವಾಸ ಭಕ್ತಂಗೆ ಮೂರುಸ್ಥಲ ಮುಂತಾಗಿ,<br/>ಆರುಸ್ಥಲವೊಳಗಾಗಿ ನೂರೊಂದುಸ್ಥಲ ವೇಧಿಸಿ ನಿಂದಲ್ಲಿ,<br/>ಅದು ಒಂದೆ ವಿಶ್ವಾಸದ ಒಡಲು.<br/>ಇದಕ್ಕೆ ಹಲವು ಮಾತನಾಡಿ, ನಾನಾಸ್ಥಲ ಉಂಟೆಂದು ಹಲಬುತ್ತಿರಲಿಲ್ಲ.ಇದು ನೆಲೆ, ವಸ್ತುವಿನ ಏಕಸ್ಥಲ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}