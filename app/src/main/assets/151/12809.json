{
    "id": "12809", 
    "vachana": "ವೃಕ್ಷ ಬೀಜವ ನುಂಗಿತ್ತೋ, ಬೀಜ ವೃಕ್ಷವ ನುಂಗಿತ್ತೋ\nಎಂಬುದನರಿದಾಗವೆ ಭಕ್ತಸ್ಥಲ.\nಮುತ್ತು ಜಲವ ನುಂಗಿತ್ತೋ, ಜಲವು \n  ನುಂಗಿತ್ತೋ\nಎಂಬುದನರಿದಾಗವೆ ಮಾಹೇಶ್ವರಸ್ಥಲ.\nಪ್ರಭೆ ಪಾಷಾಣವ ನುಂಗಿತ್ತೋ, \n  ಪ್ರಭೆಯ ನುಂಗಿತ್ತೋ\nಎಂಬುದನರಿದಾಗವೆ ಪ್ರಸಾದಿಸ್ಥಲ.\nವಹ್ನಿ ಕಾಷ್ಠವ ನುಂಗಿತ್ತೋ, \n  ವಹ್ನಿಯ ನುಂಗಿತ್ತೋ\nಎಂಬುದನರಿದಾಗವೆ ಪ್ರಾಣಲಿಂಗಿಸ್ಥಲ.\nಸಾರ ಬಲಿದು ಶರಧಿಯ ಕೂಡಿದಾಗವೆ ಶರಣಸ್ಥಲ.\nವಾರಿ ಬಲಿದು ವಾರಿಧಿಯಂತಾದಾಗವೆ ಐಕ್ಯಸ್ಥಲ.\nಹೀಂಗಲ್ಲದೆ ಷಟ್ಸ್ಥಲಬ್ರಹ್ಮಿಗಳೆಂತಾದಿರಣ್ಣಾ ?\nಕರೆಯದೆ ಪಶುವಿಂಗೆ ತೃಣವ ಘಳಿಸುವನಂತೆ,\nಒಲ್ಲದ ಸತಿಯರಲ್ಲಿ ರತಿಕೂಟವ ಬಯಸುವನಂತೆ,\nಗೆಲ್ಲತನಕ್ಕೆ ಹೋರುವರಲ್ಲಿ ಬಲ್ಲತನವನರಸುವನಂತೆ,\nಕೊಲ್ಲಿಯಾವಿನಲ್ಲಿ ಸ್ವಲೀಲೆಯನರಸುವನಂತೆ,\nಬಲಿದ ವಂಶದಲ್ಲಿ ಕಳಿಲೆಯನರಸುವನಂತೆ,\nಬರಿಮಾತಿಂಗೆಡೆಯಾದುದುಂಟೆ ?\nಬಯಲ \n  ಘನಕ್ಕೆ ಅವಧಿಗೊಡಲಿಲ್ಲ.\nಉರಿಕೊಂಡ ಕರ್ಪುರಕ್ಕೆ ರೂಪಿಂಗೆಡೆಯಿಲ್ಲ.\nಬಯಲ ಬಡಿವಡೆವಂಗೆ ಕೈಗೆ ಮೃದುವಿಲ್ಲ.\nಮನ ಮಹದಲ್ಲಿ ನಿಂದವಂಗೆ ಆರನೆಣಿಸಲಿಲ್ಲ, ಮೂರ ಮುಟ್ಟಲಿಲ್ಲ.\nಮೀರಿದ ತೋರಿದ \n  ತನ್ನಲ್ಲಿ ನಿರ್ಲೇಪ,ನಿಃಕಳಂಕ ಮಲ್ಲಿಕಾರ್ಜುನಾ. \n"
}