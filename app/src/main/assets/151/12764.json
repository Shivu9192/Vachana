{
    "id": "12764", 
    "vachana": "<font>2083<br/>ಯುಗ ಹದಿನೆಂಟು ಸಹಸ್ರ  ಕೂಡೆ, ಬ್ರಹ್ಮಂಗೆ ಪರಮಾಯು.<br/>ಇಂತಾ ನವಬ್ರಹ್ಮರು ಸಹಸ್ರ  ಕೂಡೆ, ವಿಷ್ಣುವಿಂಗೆ ಪರಮಾಯು.<br/>ಇಂತಾ ವಿಷ್ಣುವಿನ ಸಹಸ್ರ  ಕೂಡೆ, ರುದ್ರಂಗೆ ಒಂದು ಜಾವ.<br/>ಇಂತಾ ರುದ್ರರು ಏಕಾದಶ ಕೂಡೆ, ಈಶ್ವರಂಗೆ ಎರಡು ಜಾವ.<br/>ಇಂತಾ ಈಶ್ವರರು ದ್ವಾದಶ  ಕೂಡೆ, ಸದಾಶಿವಂಗೆ ಮೂರು ಜಾವ.<br/>ಇಂತಾ ಸದಾಶಿವರು ಶತಸಹಸ್ರ ಕೂಡೆ, ಮಹಾಪ್ರಳಯವಾಯಿತ್ತು.<br/>ಇಂತಾ ಮಹಾಪ್ರಳಯ ಹದಿನೆಂಟು ಕೂಡೆ, ಮಹಾಂಧಕಾರ ಸಂದಿತ್ತು.<br/>ಇಂತಾ ಮಹಾಂಧಕಾರ ಸಂದಿಲ್ಲದೆ ತಿರುಗುವಲ್ಲಿ, ಬಯಲು  ಬರಿಕೆಯ್ಯಿತ್ತು.<br/>ಅಲ್ಲಿಂದಾಚೆ ನೀವೆ ಬಲ್ಲಿರಿ, ನಾನರಿಯೆನಯ್ಯಾ.<br/>ಸೊಲ್ಲಿಗತೀತನ ಕಲ್ಲಿಲಿರ್ದಹೆನೆಂಬರಯ್ಯಾ.<br/>ನಂಬಿಗೆ ಅಂಜಿ ಹಿಂದುಮುಂದಾದೆ, ಸಂದೇಹಿ ನಾನಯ್ಯಾ.<br/>ಎಲ್ಲಿ ಭಾವಿಸಿದಡಲ್ಲಿ ವಲ್ಲಭ  ನೀನಾಗಿರ್ಪೆ,ಎನ್ನ ನಲ್ಲನೆ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}