{
    "id": "12430", 
    "vachana": "<font>1750<br/>ಗೇಣಗಲದ ಹಳ್ಳ ಕುಡಿಯಿತ್ತು ಸಪ್ತಸಮುದ್ರದುದಕವ.<br/>ಗಾವುದ ಹಾದಿಯ ಊರು  ಭುವನ  ಹದಿನಾಲ್ಕು ಲೋಕವ ನುಂಗಿತ್ತು.<br/>ಮನೆಯೊಳಗಣ ಒರಳು ಜಂಬೂದ್ವೀಪ  ನವಖಂಡ  ಪೃಥ್ವಿಯ ನುಂಗಿತ್ತು.<br/>ನುಂಗಿದ ಮುಚ್ಚಳಿಗೆ ತೆರಹಿಲ್ಲದೆ ಮತ್ತೆ ಆ ಮನೆಯ ನುಂಗಿತ್ತು.<br/>ಇಂತೀ ಒಳಗಾದವನೆಲ್ಲ ಪತಂಗ  ನುಂಗಿತ್ತು.<br/>ನುಂಗಿದ ಪತಂಗ  ಹಿಂಗಿಯಾಡುತ್ತಿದ್ದಿತ್ತು.<br/>ಕಂಡಿತ್ತು ಬೆಂಕಿಯ ಬೆಳಗ,<br/>ಬಂದು ಸುಖಿಸಿಹೆನೆಂದು ಹೊಂದಿ ಹೋಯಿತ್ತು.ಇದರಂದವ ತಿಳಿ, ಲಿಂಗೈಕ್ಯನಾದಡೆ, ನಿಃಕಳಂಕ ಮಲ್ಲಿಕಾರ್ಜುನಾ. </font>"
}