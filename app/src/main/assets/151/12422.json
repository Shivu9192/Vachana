{
    "id": "12422", 
    "vachana": "ಗುರುಸೇವೆಯ ಮಾಡುವಲ್ಲಿ, ಉತ್ಪತ್ಯದ ಒಡಲೊಡೆಯಬೇಕು.\nಲಿಂಗಪೂಜೆಯ ಮಾಡುವಲ್ಲಿ,\nಸುಖದುಃಖ ಭೋಗಂಗಳ ಸಕಲದ ಬುಡಗೆಡೆಯಬೇಕು.\nಜಂಗಮ ಪೂಜೆಯ ಮಾಡುವಲ್ಲಿ,\nಚತುರ್ವಿಧಫಲಪದಂಗಳ ಭಾವ ನಷ್ಟವಾಗಬೇಕು.\nತ್ರಿವಿಧವ ತ್ರಿವಿಧದಿಂದ ಕೂಡಿ, ಬೆಳಗಿಂಗೆ ಬೆಳಗೊಳಗಾದಂತೆ,\nಷಟ್ಸ್ಥಲಭಾವ ಲೇಪವಾಯಿತ್ತು, ಪ್ರಾಣಲಿಂಗದ ಸಂಗವ ಮಾಡಲಾಗಿ.\nಇಂತೀ ಗುಣವ ತಿಳಿದು ನೋಡಲಾಗಿ ಐಕ್ಯವಾಯಿತ್ತು,ನಿಃಕಳಂಕ ಮಲ್ಲಿಕಾರ್ಜುನನಲ್ಲಿ ನಿಜಭಾವದ ಬೆಳಗು.\n"
}