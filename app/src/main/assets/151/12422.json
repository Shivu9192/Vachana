{
    "id": "12422", 
    "vachana": "<font>1742<br/>ಗುರುಸೇವೆಯ ಮಾಡುವಲ್ಲಿ, ಉತ್ಪತ್ಯದ ಒಡಲೊಡೆಯಬೇಕು.<br/>ಲಿಂಗಪೂಜೆಯ ಮಾಡುವಲ್ಲಿ,<br/>ಸುಖದುಃಖ ಭೋಗಂಗಳ ಸಕಲದ ಬುಡಗೆಡೆಯಬೇಕು.<br/>ಜಂಗಮ ಪೂಜೆಯ ಮಾಡುವಲ್ಲಿ,<br/>ಚತುರ್ವಿಧಫಲಪದಂಗಳ ಭಾವ ನಷ್ಟವಾಗಬೇಕು.<br/>ತ್ರಿವಿಧವ ತ್ರಿವಿಧದಿಂದ ಕೂಡಿ, ಬೆಳಗಿಂಗೆ ಬೆಳಗೊಳಗಾದಂತೆ,<br/>ಷಟ್ಸ್ಥಲಭಾವ ಲೇಪವಾಯಿತ್ತು, ಪ್ರಾಣಲಿಂಗದ ಸಂಗವ ಮಾಡಲಾಗಿ.<br/>ಇಂತೀ ಗುಣವ ತಿಳಿದು ನೋಡಲಾಗಿ ಐಕ್ಯವಾಯಿತ್ತು,ನಿಃಕಳಂಕ ಮಲ್ಲಿಕಾರ್ಜುನನಲ್ಲಿ ನಿಜಭಾವದ ಬೆಳಗು.</font>"
}