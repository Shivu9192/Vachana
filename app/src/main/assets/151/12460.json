{
    "id": "/12460", 
    "vachana": "e್ಞನದಲ್ಲಿ ಸುಳಿವ ಜಂಗಮಸ್ಥಲದ \n  ಹೇಂಗಿರಬೇಕೆಂದಡೆ:\nಅಂಬುಧಿಯ ಕೂಡಿದ ಸಂ[ಭೇದದ]ತಿರಬೇಕು.\nಮುಖ \n  ಬೋಳಾದಡೇನೊ,\nಹುಸಿ ಕೊಲೆ ಕಳವು \n  ಅತಿಕಾಂಕ್ಷೆಯ ಬಿಡದನ್ನಕ್ಕರ ?\nಗಡ್ಡ ಜಡೆ \n  ಲಾಂbsನವ ತೊಟ್ಟಿಹ ಬಹುರೂಪರಂತೆ,\nಜಗದೊಳಗೆ ಸುಳಿವ ಬದ್ಧಕತನದಲ್ಲಿ\nದ್ರವ್ಯಕ್ಕೆ ಗೊಡ್ಡೆ[ಯ]ರ[ನಿ]ರಿವ ದೊಡ್ಡ ಮುದ್ರೆಯ ಕಳ್ಳರು,\nತುರುಬ ಚಿಮ್ಮುರಿಗಳ ಕಟ್ಟಿ,\nನಿರಿಗುರುಳ ಬಾಲೆಯರ ಮುಂದೆ ತಿರುಗುತಿಪ್ಪ\nಬರಿವಾಯ ಭುಂಜಕರುಗಳು ಅರಿವುಳ್ಳವರೆಂದು \n  ಬೆರೆವುತಿಪ್ಪರು.\nಅರಿವಿನ ಶುದ್ಧಿಯನರಿದ ಮಹಾತ್ಮಂಗೆ ಹಲುಬಲೇತಕ್ಕಯ್ಯಾ,\nಮೊಲೆಯ ಕಾಣದ ಹಸುಳೆಯಂತೆ ?\nಅರಿವಿನ ಶುದ್ಧಿ ಕರಿಗೊಂಡವಂಗೆ, ನರಗುರಿಗಳ ಭವನವ ಕಾಯಲೇತಕ್ಕೆ ?\nಅರಿವೆ ಅಂಗವಾದ ಲಿಂಗಾಂಗಿಗೆ\nಬರುಬರ ಭ್ರಾಂತರ \n  ಸಂಗವೇತಕ್ಕೆ ?\nಇದು ಕಾರಣ, ತುರುಬೆಂಬುದಿಲ್ಲ, ಜಡೆಯೆಂಬುದಿಲ್ಲ, ಬೋಳೆಂಬುದಿಲ್ಲ.\nಅರುಹು ಕುರುಹಿಂಗೆ ಸಿಕ್ಕದು,\nಅರಿದುದು ಕುರುಹಿಂಗೆ ಸಿಕ್ಕದು,\nಅರಿದುದು ಮರೆಯಲಾಗಿ, ಮರೆದುದು ಅರಿದುದಕ್ಕೆ ಕುರುಹಿಲ್ಲವಾಗಿ,\nಇಂತೀ \n  \n  ಆಗಾಮಿಗೆ ಹೊರಗಾದುದು, e್ಞನ ಜಂಗಮಸ್ಥಲ.\nಹೀಂಗಲ್ಲದೆ ಗೆಲ್ಲ ಸೋಲಕ್ಕೆ ಹೋರಿ ಬಲ್ಲವರಾದೆವೆಂಬವರವಲ್ಲಭ ನಿಃಕಳಂಕ ಮಲ್ಲಿಕಾರ್ಜುನಲಿಂಗನವರನೊಲ್ಲನಾಗಿ.\n"
}