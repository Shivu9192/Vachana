{
    "id": "12909", 
    "vachana": "<font>2228<br/>ಹೇರಂಡದ ಬಿತ್ತ ತುಳಿದು, ವಾರಿಯ ಕಲಸಿ ಬೇಯಿಸಿದಲ್ಲಿ,<br/>ವಾರಿ ಬೇರೆ, ತಾ ಬೇರಾದ ಭೇದವ ಬಲ್ಲಡೆ, ಇಷ್ಟಲಿಂಗಸಂಬಂಧಿ.<br/>ಹುಡಿಯ ಕೂಡಿದ ನೀರು ಕದಡಿ ಏಕವಾದಲ್ಲಿ,<br/>ಹುಡಿಯನಡಗಿಸಿ, ನೀರ  ನಿರ್ಮಲವ ಮಾಡಬಲ್ಲಡೆ, ಭಾವಲಿಂಗಸಂಬಂಧಿ.<br/>ರುಚಿ ನೀರಿನಲ್ಲಿ ಕರಗಿ ತನ್ನಯ ಅಂಗ  ಕುರುಹಳಿದಲ್ಲಿ,<br/>ಆ ತೆರನನರಿದಲ್ಲಿ ಪ್ರಾಣಲಿಂಗಸಂಬಂಧಿ.<br/>ಆ ಸಂಬಂಧವ ಸಂಬಂಧಿಸಿದಲ್ಲಿ ಉಭಯದ ಸೆರಗು<br/>ಕಲೆದೋರದೆ ನಿಂದುದು, ಐಕ್ಯಾನುಭಾವ.ಅದು ಮಹಾಶರಣನ ಐಕ್ಯ, ನಿಃಕಳಂಕ ಮಲ್ಲಿಕಾರ್ಜುನಾ. </font>"
}