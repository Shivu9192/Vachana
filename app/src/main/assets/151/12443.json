{
    "id": "2443", 
    "vachana": "<font>1763<br/>ಚೇತನವಳಿದು ಅಚೇತನವಸ್ತು ರೂಪಾಗಿ ಬಂದಿತ್ತದೇತಕ್ಕೆ ಎಂಬುದು ತಿಳಿದು,<br/>ಬಂಗಾರವ ಕಳೆದು ಬಣ್ಣವ ನೋಡಬಾರದು.<br/>ಕುಸುಮವ ಕಳೆದು ಗಂಧವ ಕಾಣಬಾರದು.<br/>ದರ್ಪಣದ ಘಟವ ಕಳೆದು ನೋಡಲಿಕ್ಕೆ ಪ್ರತಿಬಿಂಬಿಸುವುದೆ ?<br/>ಅಂಗವ ಕಳೆದು ಲಿಂಗವನರಿಯಬಾರದು.<br/>ಲಿಂಗವ ಕಳೆದು ಆತ್ಮನನರಿವ ಪರಿಯಿನ್ನೆಂತೊ ?<br/>ಆತ್ಮನ ಚೇತನವ ಬಿಟ್ಟು ಹಿತe್ಞನವರಿಯಬೇಕೆಂಬ<br/>ಅಜಾತರು ಕೇಳಿರೊ.<br/>ಅಂಗವ ಕಳೆದು ಲಿಂಗವ ಕಂಡೆನೆಂಬುದು,<br/>ಲಿಂಗವಳಿದು ಆತ್ಮನನರಿದೆನೆಂಬುದು,<br/>ಆತ್ಮನಳಿದು ಅರಿವನರಿದೆನೆಂಬುದು, ಅದೇತರ ಮರೆ ಹೇಳಾ.<br/>ತೃಷೆಯರತು ನೀರ  ಕೊಳಬಹುದೆ ?<br/>ಆಪ್ಯಾಯನವನರತು ಓಗರವನುಣಬಹುದೆ ?<br/>ಸತ್ಕ್ರೀಯಿಲ್ಲದೆ ಲಿಂಗವನರಿಯಬಹುದೆ ?<br/>ಆ ಲಿಂಗಕ್ಕೆ ಅರ್ಚನೆ ಪೂಜನೆ ಹೀನವಾಗಿ ವಸ್ತುವನರಿತೆನೆಂಬನಿಶ್ಚಿಯವಂತರು ನೀವೇ ಬಲ್ಲಿರಿ, ನಿಃಕಳಂಕ ಮಲ್ಲಿಕಾರ್ಜುನಾ. </font>"
}