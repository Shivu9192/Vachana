{
    "id": "12443", 
    "vachana": "ಚೇತನವಳಿದು ಅಚೇತನವಸ್ತು ರೂಪಾಗಿ ಬಂದಿತ್ತದೇತಕ್ಕೆ ಎಂಬುದು ತಿಳಿದು,\nಬಂಗಾರವ ಕಳೆದು ಬಣ್ಣವ ನೋಡಬಾರದು.\nಕುಸುಮವ ಕಳೆದು ಗಂಧವ ಕಾಣಬಾರದು.\nದರ್ಪಣದ ಘಟವ ಕಳೆದು ನೋಡಲಿಕ್ಕೆ ಪ್ರತಿಬಿಂಬಿಸುವುದೆ ?\nಅಂಗವ ಕಳೆದು ಲಿಂಗವನರಿಯಬಾರದು.\nಲಿಂಗವ ಕಳೆದು ಆತ್ಮನನರಿವ ಪರಿಯಿನ್ನೆಂತೊ ?\nಆತ್ಮನ ಚೇತನವ ಬಿಟ್ಟು ಹಿತe್ಞನವರಿಯಬೇಕೆಂಬ\nಅಜಾತರು ಕೇಳಿರೊ.\nಅಂಗವ ಕಳೆದು ಲಿಂಗವ ಕಂಡೆನೆಂಬುದು,\nಲಿಂಗವಳಿದು ಆತ್ಮನನರಿದೆನೆಂಬುದು,\nಆತ್ಮನಳಿದು ಅರಿವನರಿದೆನೆಂಬುದು, ಅದೇತರ ಮರೆ ಹೇಳಾ.\nತೃಷೆಯರತು \n  ಕೊಳಬಹುದೆ ?\nಆಪ್ಯಾಯನವನರತು ಓಗರವನುಣಬಹುದೆ ?\nಸತ್ಕ್ರೀಯಿಲ್ಲದೆ ಲಿಂಗವನರಿಯಬಹುದೆ ?\nಆ ಲಿಂಗಕ್ಕೆ ಅರ್ಚನೆ ಪೂಜನೆ ಹೀನವಾಗಿ ವಸ್ತುವನರಿತೆನೆಂಬನಿಶ್ಚಿಯವಂತರು ನೀವೇ ಬಲ್ಲಿರಿ, ನಿಃಕಳಂಕ ಮಲ್ಲಿಕಾರ್ಜುನಾ. \n"
}