{
    "id": "20774", 
    "vachana": "<font>1503<br/>ಆತ್ಮ ನನರಿದೆಹೆವೆಂದು ಭೀಷ್ಮಿಸಿಕೊಂಡಿಪ್ಪ<br/>ಜಗದಾಟ ತ್ರಿವಿಧ  ಕಾಟದ ನೀತಿವಂತರು ಕೇಳಿರೊ.<br/>ಆತ್ಮನ ಇರವು  ಶ್ವೇತವೋ, ಹರೀತವೋ, ಕಪೋತವೋ, ಮಾಂಜಿಷ್ಠವೋ?<br/>ಕೃಷ್ಣಗೌರವ ಗಾತ್ರಕ್ಕೆ ಮೊದಲಾದ ಬಣ್ಣದ ವರ್ಣವೋ?<br/>ಇವೇಕೊ? ಬಾಯಲ್ಲಿ ಆಡುವ ಮಾತಲ್ಲದೆ, ಭಾವಜ್ಞರನಾರನೂ ಕಾಣೆ.<br/>ಆತ್ಮನ ಕಂಡವನ ಇರವು  ಮುಕುರದೊಳಗಣ ಪ್ರತಿಬಿಂಬದಂತೆ,<br/>ಶ್ರುತಿಯೊಳಗಡಗಿದ ಗತಿ ನಾದದಂತೆ, ಸುಖದೊಳಗಡಗಿದ ಪ್ರತಿರೂಪದಂತೆ.<br/>ಇದರ ಎಸಕದ ಕುರುಹನರಿದವ ನೀನೋ, ಆತ್ಮನೋ?<br/>ಇದನೇನೆಂದು ಅರಿಯೆ.<br/>ಭಾವಭ್ರಮೆಗೆ ದೂರ  ಜ್ಞಾನ ನಿರ್ಲೇಪ,ತಾನು ತಾನೆ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}