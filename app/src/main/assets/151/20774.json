{
    "id": "/20774", 
    "vachana": "ಆತ್ಮ ನನರಿದೆಹೆವೆಂದು ಭೀಷ್ಮಿಸಿಕೊಂಡಿಪ್ಪ\nಜಗದಾಟ \n  ಕಾಟದ ನೀತಿವಂತರು ಕೇಳಿರೊ.\nಆತ್ಮನ \n  ಶ್ವೇತವೋ, ಹರೀತವೋ, ಕಪೋತವೋ, ಮಾಂಜಿಷ್ಠವೋ?\nಕೃಷ್ಣಗೌರವ ಗಾತ್ರಕ್ಕೆ ಮೊದಲಾದ ಬಣ್ಣದ ವರ್ಣವೋ?\nಇವೇಕೊ? ಬಾಯಲ್ಲಿ ಆಡುವ ಮಾತಲ್ಲದೆ, ಭಾವಜ್ಞರನಾರನೂ ಕಾಣೆ.\nಆತ್ಮನ ಕಂಡವನ \n  ಮುಕುರದೊಳಗಣ ಪ್ರತಿಬಿಂಬದಂತೆ,\nಶ್ರುತಿಯೊಳಗಡಗಿದ ಗತಿ ನಾದದಂತೆ, ಸುಖದೊಳಗಡಗಿದ ಪ್ರತಿರೂಪದಂತೆ.\nಇದರ ಎಸಕದ ಕುರುಹನರಿದವ ನೀನೋ, ಆತ್ಮನೋ?\nಇದನೇನೆಂದು ಅರಿಯೆ.\nಭಾವಭ್ರಮೆಗೆ \n  ಜ್ಞಾನ ನಿರ್ಲೇಪ,ತಾನು ತಾನೆ, ನಿಃಕಳಂಕ ಮಲ್ಲಿಕಾರ್ಜುನಾ.\n"
}