{
    "id": "/12859", 
    "vachana": "ಸುಗಂಧ ಕೊಡುವ ಮೃಗವೆಂದಡೆ,\nನೋಯಿಸಿ ಬಂಧಿಸಿದಡೆ ಗಂಧ ಬಂದುದುಂಟೆ ದುರ್ಗಂಧವಲ್ಲದೆ?\nಇಂತೀ ಅರಿವಿನ ತೆರದಲ್ಲಿ ನುಡಿವ, ಮಾತಿನ ಬ್ರಹ್ಮವ ಬಲ್ಲೆವೆಂದು,\nಒತ್ತಿ ನುಡಿಯಬಹುದೆ, ಸಾತ್ವಿಕ ಸದಾತ್ಮರ?\nಅವರಿಚ್ಫೆಯೊಳಿರ್ದು ಸುಚಿತ್ತವನರಿವುದು.\nಭೃತ್ಯತ್ವದಿಂದ ತನಗೆ ಸಿಕ್ಕಿಚ್ಫೆಯ ಕಾಣಿಸಿಕೊಳಬೇಕಲ್ಲದೆ,\nತಾ ಕಷ್ಟನಾಗಿ ಆ ಮಹಾತ್ಮರ ದೃಷ್ಟವ ನೋಡಿಹೆನೆಂದಡೆ,\nಸ್ವಪ್ನದಲ್ಲಿಯೂ ತಲೆದೋರನಾಗಿ.\nಇಂತೀ ನಿಶ್ಚಯದ ವಸ್ತುವನರಿತು,ನಿಃಕಳಂಕ ಮಲ್ಲಿಕಾರ್ಜುನಲಿಂಗದಲ್ಲಿ ಬೆಚ್ಚಂತಿರಬೇಕು.\n"
}