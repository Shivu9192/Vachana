{
    "id": "/12856", 
    "vachana": "ಸೀರೆಯ ನೆಯ್ವನ ಕೈಯ, ಲಾಳಿ ನುಂಗಿತ್ತ ಕಂಡೆ,\nಜಾಲಗಾರನ ಬಲೆಯ, ತೃಷಾಳಿ ನುಂಗಿತ್ತ ಕಂಡೆ.\nಭಾಳಾಂಬಕನ ತಲೆಯ, ಚೇಳು ನುಂಗಿತ್ತ ಕಂಡೆ.\n[ಇ]ವರನಳವಡಿಸುವಾತನ [ಕೈಯ] ಒಂದೆ ಬಾಳೆಯ ಸುಳಿ ನುಂಗಿತ್ತ ಕಂಡೆ.\nಬಾಳೆಯ ಸುಳಿ ತಿರುಗುವನ್ನಕ್ಕ ಇರ್ದು ನೋಡಿ ಕೊಯ್ದು,\nಆ ಎಲೆಯ ಹಾಸಿ, ಆದಿಯ ಶರಣರೆಲ್ಲರು ಓಗರವನುಂಡರು.\nಭೇದಿಸಲರಿಯದೆ ನಾದಬಿಂದುಕಳಾಭಾವ ನೆಲೆಗೊಳ್ಳದಾದರು.\nತ್ರಿಸಂಧ್ಯಾಕಾಲದ ಭಜನೆವಂತರಿವರು,\nಪುರಾಣದ ಪುಣ್ಯವಂತರು, ಶಾಸ್ತ್ರದ ಸನ್ನಹಿತರು,\nವಚನದ ರಚನೆವಂತರು, ಮುಕ್ತಿಯ ಬಟ್ಟೆಯ ಸತ್ಯವಂತರು.\nಇವರೆಲ್ಲರು ಸತ್ತ ಸಾವ ಕಂಡು, ನನಗಿನ್ನೆತ್ತಣ ಮುಕ್ತಿಯೋ,ನಿಃಕಳಂಕ ಮಲ್ಲಿಕಾರ್ಜುನಾ?\n"
}