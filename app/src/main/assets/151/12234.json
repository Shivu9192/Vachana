{
    "id": "/12234", 
    "vachana": "ಅಂಗಲಿಂಗವೆಂದು, ಪ್ರಾಣಲಿಂಗವೆಂದು,\nಉಭಯದ ಒಡಲನೊಡಗೂಡುವ ಪರಿಯಿನ್ನೆಂತೊ?\nಅದು ಶಿಲೆಯ ಬೆಳಗಿನಂತೆ, \n  ಅಡಗಿದಡೆ ಬೆಳಗಿಲ್ಲ.\nಬೆಳಗಡಗಲಿಕ್ಕೆ ಆ \n  ಅಚೇತನ ಪಾಷಾಣವಾಯಿತ್ತು.\nಅಪ್ಪು ಕೂಡಿದ ಪರ್ಣಯೆಲೆ ನಾಮರೂಪಾದಂತೆ,\nಅಪ್ಪುವಡಗೆ ಅಚೇತನ ತರಗಾಯಿತ್ತು.\nಅಂಗದ ಮೇಲಣ ಲಿಂಗ, ಲಿಂಗದ ಮೂರ್ತಿಯ ನೆನಹು,\nಈ \n  ಒಂದುಗೂಡಿದಲ್ಲಿ,\nಅಂಗವೆಂಬ ಭಾವ, ಲಿಂಗವೆಂಬ ನೆನಹು ನಿರಂಗವಾದಲ್ಲಿ,\nಕಾಯಕ್ಕೆ ಕುರುಹಿಲ್ಲ, ಜೀವಕ್ಕೆ ಭಯವಿಲ್ಲ.ಈ ಗುಣ ಪ್ರಾಣಲಿಂಗಿಯ ಭೇದ, ನಿ:ಕಳಂಕ ಮಲ್ಲಿಕಾರ್ಜುನಾ.\n"
}