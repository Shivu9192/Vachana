{
    "id": "20778", 
    "vachana": "ಆದಿ ಮಧ್ಯ ಅವಸಾನವ ತಿಳಿದು ಆತ್ಮನನೆಯ್ದಬೇಕೆಂಬುದು\nಅದಾವ ಭಾವ? ತಿಳಿದು ಹೇಳಿರಣ್ಣಾ.\nಆದಿಯ ತಿಳಿವುದು ಅದಾವ ಆತ್ಮ?\nಮಧ್ಯವ ತಿಳಿವುದು ಆದಾವ ಆತ್ಮ?\nಅವಸಾನವ ತಿಳಿವುದು ಆದಾವ ಆತ್ಮ?\nಅದು ಅರುವೋ, ಮರವೆಯೋ?\nಕೆಂಡ ಕೆಟ್ಟಡೆ ಹೊತ್ತುವುದಲ್ಲದೆ,\nದೀಪ ನಂದಿದ ಕಿಡಿ \n  ಮಾತ್ರಕ್ಕೆ ಹೊತ್ತಿದುದುಂಟೆ?\nಇಂತೀ ಆಧ್ಯಾತ್ಮವ ತಿಳಿದಲ್ಲಿ,\nಮೂರುಸ್ಥಲ ಮುಕ್ತ, ಉಭಯವಾರುಸ್ಥಲ ಭರಿತ.\nಮಿಕ್ಕಾದ ನೂರೊಂದೆಂದು ಗಾರಾಗಲೇತಕ್ಕೆ?\nಪೂರ್ವದಲ್ಲಿ ನಿಂದು, ಉತ್ತರದಲ್ಲಿ ಒಂದೆಂದು,ಸಲೆ ಸಂದಲ್ಲಿ ನಾನಾ \n  ಐಕ್ಯ, ನಿಃಕಳಂಕ ಮಲ್ಲಿಕಾರ್ಜುನಾ.\n"
}