{
    "id": "2598", 
    "vachana": "<font>1918<br/>ಪೃಥ್ವಿಯ ಅಂಗ  ಭಕ್ತನಾದಲ್ಲಿ,<br/>ಸರ್ವಸಮಾಧಾನಿಯಾಗಿ ಭೂತಹಿತನಾಗಿರಬೇಕು.<br/>ಅಪ್ಪುವಿನ ಅಂಗ  ಮಾಹೇಶ್ವರನಾದಲ್ಲಿ,<br/>ಮಲ ನಿರ್ಮಲವೆನ್ನದೆ ಇರಬೇಕು.<br/>ತೇಜದ ಅಂಗ  ಪ್ರಸಾದಿಯಾದಲ್ಲಿ,<br/>ಜಿಗುಪ್ಸೆ ಚಿಕಿತ್ಸೆಯನರಿಯದಿರಬೇಕು.<br/>ವಾಯುವಿನ ಅಂಗ  ಪ್ರಾಣಲಿಂಗಿಯಾದಲ್ಲಿ,<br/>ಸುಗುಣ ದುರ್ಗುಣಂಗಳನರಿಯದಿರಬೇಕು.<br/>ಆಕಾಶದ ಅಂಗ  ಶರಣನಾದಲ್ಲಿ,<br/>ಲೇಖ ಅಲೇಖಂಗಳನರಿಯದಿರಬೇಕು.<br/>ಮಹದಾಕಾಶದಂತೆ ಐಕ್ಯನಾದಲ್ಲಿ,<br/>ಸುರಾಳ ನಿರಾಳಂಗಳನರಿಯದಿರಬೇಕು.<br/>ಇಂತೀ ಷಟ್ಸ್ಥಲವ ಒಂದ ನೆಮ್ಮಿ, ಒಂದ ವೇಧಿಸಬೇಕು.<br/>ವೇಧಿಸುವನ್ನಕ್ಕ ವಿರಳನಾಗಿ, ವೇಧಿಸಿ ನಿಂದಲ್ಲಿ ಅವಿರಳನಾಗಿ,<br/>ತತ್ವಮಸಿಯೆಂಬ ಭಿತ್ತಿಯ ಮೆಟ್ಟದೆ, ನಿಶ್ಚಿಂತನಾಗಿರಬೇಕು,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}