{
    "id": "12918", 
    "vachana": "<font>2237<br/>ಹೊಲೆಯ ಕುಲಜನಾದುದ ಕಂಡೆ,<br/>ಗುರು ಶಿಷ್ಯಂಗೆ ಶಿಷ್ಯನಾದುದ ಕಂಡೆ.<br/>ಪೂಜಿಸುವ ತಮ್ಮಡಿ  ಲಿಂಗವಾದುದ ಕಂಡೆ.<br/>ಅರಸು ಬಂಟನ ಕೆಳಗೆ ಹರಿದಾಡುವುದ ಕಂಡೆ.<br/>ಗಂಡನ ಮುಂದೆ ಹೆಂಡತಿ ಮತ್ತೊಬ್ಬನ ಸಂಗ ಮಾಡುವುದ ಕಂಡೆ.<br/>ಇಂತಿವೆಲ್ಲವನೂ ನಿಂದು ನೋಡುತ್ತಿರಲಾಗಿ,<br/>ನೀರು ಬೆಂಕಿಯ ಸುಟ್ಟು ಮರದೊಳಗಡಗಿತ್ತು.<br/>ಆ ಮರದ ತೆಪ್ಪದಲ್ಲಿ ಈ ಧರೆಯರು ಹೋಗಿ,<br/>ಆಚೆಯ ಧರೆಯ ಬೆವಹಾರವ ತಂದು,<br/>ಮತ್ತೆ ಈಚೆಯಲ್ಲಿ ಕಡನ ಕೊಡಲಾಗಿ,<br/>ಕೊಂಡವ ಸತ್ತ, ಕೊಟ್ಟವ ಕೆಟ್ಟ.<br/>ಆ ಭಂಡ  ಎಲ್ಲಿ ಹೋಯಿತ್ತೆಂದರಿಯೆ.<br/>ಆ ಬೆಂಬಳಿಯ ಬಲ್ಲಡೆ, ಐಕ್ಯಾನುಭಾವಿ,ನಿಃಕಳಂಕ ಮಲ್ಲಿಕಾರ್ಜುನಾ. </font>"
}