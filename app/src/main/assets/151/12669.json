{
    "id": "12669", 
    "vachana": "<font>1988<br/>ಭಕ್ತ ಮಾಹೇಶ್ವರ ಪ್ರಸಾದಿ ಈ ಮೂರು ಭಕ್ತನಂಗ.<br/>ಪ್ರಾಣಲಿಂಗಿ ಶರಣ ಐಕ್ಯ ಈ ಮೂರು ಜಂಗಮದಂಗ.<br/>ಮೂರಕ್ಕಾರು ಸತಿಪತಿಭೇದವನರಿವುದು.<br/>ಆ ಆರರ ಒದಗು  ಇಪ್ಪತ್ತೈದರ ಬೀಜ.<br/>ಈ ಭೇದವನರಿದ ಮತ್ತೆ ನೂರೊಂದು ಆರರಲ್ಲಿ ಅಡಗಿ,<br/>ಆ ಆರು ಐದರಲ್ಲಿ ನಿಂದು, ಐದು  ಮೂರರಲ್ಲಿ ನಿಂದು ಭೇದಿಸಿ,<br/>ಮೂರು ಒಂದರಲ್ಲಿ ನಿಂದು ಸಂದೇಹವಳಿಯಿತ್ತು.<br/>ಇಂತು ಎನ್ನ ಭ್ರಮೆ ಹಿಂಗಿತ್ತು.<br/>ಇಂತಿವರ ನಾನಾ ಸ್ಥಳ ಕುಳಂಗಳೆಲ್ಲವು ಆದಿಗತೀತವಾದ ಮತ್ತೆ<br/>ಭಾವದ ಗುರುವೆನಲೇಕೆ ? ಅವತಾರದ ಲಿಂಗವೆನಲೇಕೆ ?<br/>ಅರಿದು ಮರೆದವ ಜಂಗಮವೆನಲೇಕೆ ?<br/>ಇಂತಿವ ಕಂಡೂ ಕಾಣದ, ನಂಬಿಯೂ ನಂಬದ ಸಂದೇಹಿಗೇಕೆ,<br/>ಗುರು ಲಿಂಗ ಜಂಗಮ  ?<br/>ಪ್ರಥಮ ಕ್ರಿಯೆಯಲ್ಲಿ ಮೋಸ, ಜ್ಞಾನಕ್ಕೆ ಲಾಭವೆ ?<br/>ಇದು ದೃಷ್ಟದ ದರ್ಪಣದ ಒಳಹೊರಗಿನಂತೆ ತಿಳಿದು ನೋಡೆ,ಉಭಯಸ್ಥಲವೈಕ್ಯ ನಿಃಕಳಂಕ ಮಲ್ಲಿಕಾರ್ಜುನಾ.</font>"
}