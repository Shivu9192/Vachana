{
    "id": "12664", 
    "vachana": "<font>1983<br/>ಭಕ್ತನ ಭಕ್ತಸ್ಥಲದ ಮಹೇಶ್ವರನ ಭಾವ, ಧರೆಪಂಕಜಲದಂತೆ.<br/>ಮಹೇಶ್ವರನ ಮಹೇಶ್ವರನ ಪ್ರಸಾದಿಯ ಭಾವ, ತರುಗಂಧ ಅನಿಲದಂತೆ.<br/>ಪ್ರಸಾದಿಯ ಪ್ರಸಾದಿಯ ಪ್ರಾಣಲಿಂಗಿಯ ಭಾವ,<br/>ಮರೀಚಿಕಾಜಲದ ತೆರೆಯ ಹೊಳಹಿನ ಅರುಣನ ಕಿರಣ ಗ್ರಹಿಸಿಕೊಂಡಂತೆ.<br/>ಪ್ರಾಣಲಿಂಗಿಯ ಪ್ರಾಣಲಿಂಗಿಯ ಶರಣಸ್ಥಲದ ಭಾವ, ತಿಲ  ತೈಲ  ನೀರಿನಂತೆ.<br/>ಶರಣನ ಶರಣನ ಐಕ್ಯಸ್ಥಲದ ಭಾವ,<br/>ದರ್ಪಣದ ಬಿಂಬ ಬಿಂಬಿಸುವ ಉಭಯದೃಷ್ಟಿ ಏಕವಾದಂತೆ.<br/>ಐಕ್ಯನ ಮಹದೈಕ್ಯಬಾವ, ಮಿಂಚಿನ ಕುಡಿವೆಳಗಿನ<br/>ಸಂಚದ ಸಂಚಲದ ಸಂಚಾರ ಸಂಚಲಿಸುವ ಸರದಂತೆ.<br/>ಇಂತೀ ಸ್ಥಲ, ಭಾವಕ್ಕೆ ಭಾವ, ಜ್ಞಾನಕ್ಕೆ ಜ್ಞಾನ ವೇಧಿಸಿ ಭೇದಿಸುವಲ್ಲಿ,ದೃಕ್ಕು ದೃಶ್ಯಕ್ಕೆ ಒಡಲಿಲ್ಲದಿರಬೇಕು, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}