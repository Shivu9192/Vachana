{
    "id": "/12482", 
    "vachana": "ತರಬಾರದ ಠಾವಿನಲ್ಲಿ ಪರುಷರಸವಿದ್ದರೇನೋ ?\nಹತ್ತಬಾರದ ಠಾವಿನಲ್ಲಿ ಸಂಜೀವನಫಳವಿದ್ದರೇನೋ ?\nಲಿಂಗವನರಿಯದ ಠಾವಿನಲ್ಲಿ ವೇಷಯುಕ್ತರಿದ್ದರೇನೋ ?\nಜಂಗಮವನರಿಯದ ಠಾವಿನಲ್ಲಿ\nತ್ರಿವಿಧವಿಧ ಸಮೃದ್ಧಿಯಾಗಿದ್ದರೇನೋ ?\nಆಪ್ಯಾಯನವಡಿಸಿದಲ್ಲಿ \n  bsÉೀದಿಸಿದಲ್ಲಿಯೆ\nಸಂಜೀವನವೊಳಗಾಯಿತ್ತು.\nಸಂಗದ ಭೇದದಿಂದ ಮಂಗಳದ ಬೆಳಗು.\nನಿಜ ನೆಲೆಗೊಳಲಿಕೆ ಲಿಂಗವಾಯಿತ್ತು.\nಅದು ಕಾರಣ, ನಿಃಕಳಂಕ ಮಲ್ಲಿಕಾರ್ಜುನನಲ್ಲಿಆ ಶರಣ ಉರಿವುಂಡ ಕರ್ಪುರದಂತೆ.\n"
}