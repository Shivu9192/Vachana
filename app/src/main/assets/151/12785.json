{
    "id": "12785", 
    "vachana": "<font>2104<br/>ಲಿಂಗವನರಿದನಾಗಿ ಗುರುವೆಂಬುದ ಬಲ್ಲ.<br/>ಪ್ರಸಾದವನರಿದನಾಗಿ ಜಂಗಮವೆಂಬುದ ಬಲ್ಲ.<br/>ಪ್ರಸನ್ನವನರಿದನಾಗಿ ಪಾದೋದಕವೆಂಬುದ ಬಲ್ಲ.<br/>ಪಾದೋದಕವೆಂಬುದ ಬಲ್ಲನಾಗಿ,<br/>ಬ್ರಹ್ಮನ ಬಲೆಗೆ ಸಿಲುಕ, ವಿಷ್ಣುವಿನ ನೇಣಿನಲ್ಲಿ ಕಟ್ಟುವೊಡೆಯ,<br/>ರುದ್ರನ ಶೂಲದಲ್ಲಿ ಬಗೆಯಿಸಿಕೊಳ್ಳ.<br/>ಇಂತೀ ಅಗ್ಗಳೆಯಂಗೆ, ಜಗದ ನುಗ್ಗುಗಳು ಸರಿಯೆಂದಡೆ, ಸಿಗ್ಗಾಗದಿರ್ಪನೆ ?<br/>ಚಿದ್ರೂಪನ ನಿಲವಿಂಗೆ ಹೊದ್ದಿ, ನಮೋ ನಮೋ ಎಂದೆ,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}