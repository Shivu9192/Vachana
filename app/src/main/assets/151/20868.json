{
    "id": "0868", 
    "vachana": "<font>1597<br/>ಒಂದು ಪಕ್ಷಿಗೆ ಐದು  ತಲೆ, ಶಿರವೊಂದರಲ್ಲಿಯೆ ಮೂಡಿತ್ತು ನೋಡಾ.<br/>ಒಡಲು ಒಂದಾಯಿತ್ತು, ಬಣ್ಣ  ಹದಿನಾರಾಯಿತ್ತು.<br/>ಅದರ ಚಂದ ಇಪ್ಪತ್ತೈದಾಯಿತ್ತು, ಹುಟ್ಟಿದ ಗರಿ  ನೂರೊಂದಾಯಿತ್ತು.<br/>ಆ ಹಕ್ಕಿಯ ಜೀವವಿದ್ದಂತೆ ಕೊಂದು, ಸುಡದ ಬೆಂಕಿಯಲ್ಲಿ ಸುಟ್ಟು,<br/>ತಲೆಯಿಲ್ಲದ ಕಣ್ಣಿನಲ್ಲಿ ನೋಡಿ, ಬಾಯಿಲ್ಲದ ನಾಲಗೆಯಲ್ಲಿ ಸವಿದು,<br/>ಸವಿವುದಕ್ಕೆ ಮೊದಲೆ ರುಚಿಯನರ್ಪಿತವ ಮಾಡಿದ ಜ್ಞಾನಜಂಗಮವ ನೋಡಾ. <br/>ಆತನ ಇರವು  ತುರುಬೊ? ಜಡೆಯೊ? ಅರಿಯಬಾರದಣ್ಣಾ. <br/>ಎಣ್ಣೆ ಕೊಂಡ  ಮಣ್ಣಿನಂತೆ, ಅನಲ  ಕೊಂಡ  ದ್ರವ್ಯದಂತೆ,<br/>ಕುಸುಮ ಕೊಂಡ  ಮಣ್ಣಿನಂತೆ, ಅನಲ  ಕೊಂಡ  ದ್ರವ್ಯದಂತೆ,<br/>ಕುಸುಮಕೊಂಡ ಗಂಧದಂತೆ, ರಸ ಕೊಂಡ  ಪಾಷಾಣದಂತೆ,<br/>ಹೆಸರಿಡಬಾರದಯ್ಯಾ, ಆ ಜಂಗಮದಿರವ.<br/>ಆ ಜಂಗಮ  ಬಂದು ಎನ್ನ ಹುಳ್ಳಿಯಂ ಬಿಡಿಸಿ, ತಳ್ಳಿಯಂ ಹರಿದು,ನಿಃಕಳಂಕ ಮಲ್ಲಿಕಾರ್ಜುನನಲ್ಲಿ ತಲ್ಲೀಯವಾದ.</font>"
}