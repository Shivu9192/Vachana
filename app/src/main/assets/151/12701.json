{
    "id": "12701", 
    "vachana": "<font>2020<br/>ಭೃತ್ಯರೂಪೆÇಂದು ಭಕ್ತಿಸ್ಥಲ, ಕರ್ತೃರೂಪೆÇಂದು ವಸ್ತು.<br/>ಈ ಉಭಯ ಜಗದ ಹಾಹೆ  ನಡೆಯಬೇಕಾದಲ್ಲಿ,<br/>ಮೂರು ಭಕ್ತಿಸ್ಥಲವಾಯಿತ್ತು. ಮೂರು ಕರ್ತೃಸ್ಥಲವಾಯಿತ್ತು.<br/>ಭಕ್ತ ಮಾಹೇಶ್ವರ ಪ್ರಸಾದಿ, ಈ ತ್ರಿವಿಧಭಾವ ಭಕ್ತಿರೂಪು.<br/>ಪ್ರಾಣಲಿಂಗಿ ಶರಣ ಐಕ್ಯ, ಈ ತ್ರಿವಿಧ  [ಭಾವ] ಕರ್ತೃಸ್ವರೂಪು.<br/>ಇಂತೀ ಉಭಯಭೇದದಲ್ಲಿ, ವಸ್ತು  ಮತ್ರ್ಯಕ್ಕೆ ಬಂದು,<br/>ಮುಂದೆ ಆಶ್ರಯವ ಕಟ್ಟಿದ ಕಾರಣ,<br/>ಭಕ್ತಿಗೆ ಬಸವಣ್ಣನಾಗಿ, ಆ ಭಕ್ತಿಯನೊಪ್ಪುಗೊಂಬುದಕ್ಕೆ<br/>ವಸ್ತು ಪ್ರಭುರೂಪಾಗಿ ಬಂದ ಕಾರಣದಲ್ಲಿ,<br/>ಉಭಯಸ್ಥಲ ಗೋಚರಿಸದೆಂದು ಷಟ್ಸ್ಥಲವಾಯಿತ್ತು.<br/>ಆ ಸ್ಥಲದ ನಾಮ ರೂಪಿನಲ್ಲಿ ನಾನಾಸ್ಥಲ ಒಡಲಾಯಿತ್ತು.<br/>ಪೂರ್ವಗತಿಯಾದಲ್ಲಿ ಸ್ಥಲ, ಉತ್ತರಗತಿಯಾದಲ್ಲಿ ನಿಃಸ್ಥಲ<br/>ಉಭಯನಾಮರೂಪು ಲೇಪವಾದಲ್ಲಿ,ನಿಃಕಳಂಕ ಮಲ್ಲಿಕಾರ್ಜುನ ನಿರ್ಲೇಪವಾದನು.</font>"
}