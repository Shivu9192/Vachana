{
    "id": "2654", 
    "vachana": "<font>1973<br/>ಭಕ್ತಂಗೆ ಬೀಜರೂಪು, ಮಾಹೇಶ್ವರಂಗೆ ಅಂಕುರರೂಪು,<br/>ಪ್ರಸಾದಿಗೆ ಸಸಿರೂಪು, ಪ್ರಾಣಲಿಂಗಿಗೆ ಫಲರೂಪು,<br/>ಶರಣಂಗೆ ಆ ಕೆಯ್ಯ ಕೊಯ್ವರೂಪು,<br/>ಐಕ್ಯಂಗೆ ಆ ಹುಲ್ಲ ಒಕ್ಕಿ, ಮೆಟ್ಟಿಸಿ ತೂರುವಾಗ,<br/>ಹೊಟ್ಟ ಕಳೆದು, ಭತ್ತ ನಿಂದು, ಹುಲ್ಲು ಹೊರೆಗಟ್ಟಿತ್ತು.<br/>ಒಕ್ಕಿದ ಮೇಟಿ ಕಿತ್ತಿತ್ತು.<br/>ಹುಲ್ಲು ಮೆದೆಗೆ ಹೋಯಿತ್ತು, ಹೊಳ್ಳುಗೋಡು ಬಿದ್ದಿತ್ತು.<br/>ನಿಂದ ಭತ್ತ ಪುನರಪಿ  ಬೀಜವಹುದಕ್ಕೆ ಮುನ್ನವೆ,ನಿಃಕಳಂಕ ಮಲ್ಲಿಕಾರ್ಜುನನೆಂಬ ಹಗೆಯದಲ್ಲಿ ಹೋಯಿತ್ತು.</font>"
}