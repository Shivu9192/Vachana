{
    "id": "20764", 
    "vachana": "<font>1493<br/>ಆಕಾಶ ಸತ್ತಿತ್ತು, ಬಯಲು  ಅತ್ತಿತ್ತು, ವಾಯು  ಹೊತ್ತಿತ್ತು,<br/>ಬೆಂಕಿ ಸತ್ತ ಠಾವಿನಲ್ಲಿ ಸುಟ್ಟಿತ್ತು.<br/>ಕೈಯಿಲ್ಲದ ಮೋಟ  ಹಿಡಿ  ಖಂಡವ ಕೊಯ್ದ.<br/>ನಾಲಗೆಯಿಲ್ಲದೆ ಬಾಯಲ್ಲಿ ಮೆದ್ದು,<br/>ಪರಿಣಾಮವಿಲ್ಲದ ಸಂತೋಷಿಯಾದನಯ್ಯಾ, ಆ ಶರಣ.<br/>ಆತನ ಇರವು, ಇಹದಲ್ಲಿ ಅಜ್ಞಾನಿ, ಪರದಲ್ಲಿ ಸುಜ್ಞಾನಿ.<br/>ಇಹಪರವೆಂಬ ಸಂದನಳಿದಲ್ಲದೆ ಲಿಂಗವಂತನಲ್ಲ.<br/>ಲಿಂಗ ಪ್ರಾಣದ ಮೇಲೆ ನಿಂದುದಕ್ಕೆ ಸಾಕ್ಷಿ<br/>ಉರಿ ಕೊಂಡ  ಕರ್ಪುರದಂತೆ, ವಿಷ ಕೊಂಡ  ಘಟದಂತೆ<br/>ಘಟ ಕೊಂಡ  ಸೂತ್ರದಂತೆ, ಶೌರ್ಯ ಕೊಂಡ  ಪ್ರತಾಪದಂತೆ.<br/>ಹಾಂಗಿರಬೇಕು ಮನ.<br/>ಲಿಂಗ ಕೊಂಡ  ಮನಕ್ಕೆ ಇದೇ ದೃಷ್ಟ,ನಿಃಕಳಂಕ ಮಲ್ಲಿಕಾರ್ಜುನನಲ್ಲಿ ಸ್ವಾನುಭಾವಿಗೆ.</font>"
}