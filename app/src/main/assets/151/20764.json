{
    "id": "20764", 
    "vachana": "ಆಕಾಶ ಸತ್ತಿತ್ತು, \n  ಅತ್ತಿತ್ತು, \n  ಹೊತ್ತಿತ್ತು,\nಬೆಂಕಿ ಸತ್ತ ಠಾವಿನಲ್ಲಿ ಸುಟ್ಟಿತ್ತು.\nಕೈಯಿಲ್ಲದ \n  \n  ಖಂಡವ ಕೊಯ್ದ.\nನಾಲಗೆಯಿಲ್ಲದೆ ಬಾಯಲ್ಲಿ ಮೆದ್ದು,\nಪರಿಣಾಮವಿಲ್ಲದ ಸಂತೋಷಿಯಾದನಯ್ಯಾ, ಆ ಶರಣ.\nಆತನ ಇರವು, ಇಹದಲ್ಲಿ ಅಜ್ಞಾನಿ, ಪರದಲ್ಲಿ ಸುಜ್ಞಾನಿ.\nಇಹಪರವೆಂಬ ಸಂದನಳಿದಲ್ಲದೆ ಲಿಂಗವಂತನಲ್ಲ.\nಲಿಂಗ ಪ್ರಾಣದ ಮೇಲೆ ನಿಂದುದಕ್ಕೆ ಸಾಕ್ಷಿ\nಉರಿ \n  ಕರ್ಪುರದಂತೆ, ವಿಷ \n  ಘಟದಂತೆ\nಘಟ \n  ಸೂತ್ರದಂತೆ, ಶೌರ್ಯ \n  ಪ್ರತಾಪದಂತೆ.\nಹಾಂಗಿರಬೇಕು ಮನ.\nಲಿಂಗ \n  ಮನಕ್ಕೆ ಇದೇ ದೃಷ್ಟ,ನಿಃಕಳಂಕ ಮಲ್ಲಿಕಾರ್ಜುನನಲ್ಲಿ ಸ್ವಾನುಭಾವಿಗೆ.\n"
}