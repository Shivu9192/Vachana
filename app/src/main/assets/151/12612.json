{
    "id": "2612", 
    "vachana": "<font>1932<br/>ಬಂದ ಪದಾರ್ಥವ ಸವಿದು ಚಪ್ಪರಿದು,<br/>ಆಹಾ ಲಿಂಗಕ್ಕೆ ಅರ್ಪಿತವಾಯಿತ್ತೆಂದು ಕಂಗಳ  ಮುಚ್ಚಿ, ಅಂಗವ ತೂಗಿ,<br/>ಮಹಾಲಿಂಗವೆ ನೀನೇ ಬಲ್ಲೆ ಎಂದು ಕಂಡವರು ಕೇಳುವಂತೆ,<br/>ಹಿಂಗದ ಲಿಂಗಾಂಗಿ ಇವನೆಂದು ವಂದಿಸಿಕೊಳ್ಳಬೇಕೆಂದು,<br/>ಅಂದಗಾರಿಕೆಯಲ್ಲಿ ನಡೆವ ಭಂಡರಿಗೆಲ್ಲಿಯದೊ ಲಿಂಗಾರ್ಪಿತ ?<br/>ಲಿಂಗಕ್ಕೆ ಸಂದ  ಸವಿಯ,<br/>ಹಿಂದೆ ಮುಂದೆ ಇದ್ದವರು ಕೇಳುವಂತೆ ಲಿಂಗಾರ್ಪಿತವುಂಟೆ ?<br/>ಭ್ರಮರ ಕೊಂಡ  ಕುಸುಮದಂತೆ, ವರುಣ  ಕೊಂಡ  ಕಿರಣದಂತೆ,<br/>ವಾರಿ ಕೊಂಡ  ಸಾರದಂತೆ, ತನ್ನಲ್ಲಿಯೇ ಲೇಪ  ಅರ್ಪಿತ  ಅವಧಾನಿಗೆ.<br/>ಹೀಂಗಲ್ಲದೆ ಕೀಲಿನೊಳಗಿಪ್ಪ ಕೀಲಿಗನಂತೆ,ಇನ್ನಾರಿಗೆ ಹೇಳುವೆ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}