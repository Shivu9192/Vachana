{
    "id": "12296", 
    "vachana": "<font>1616<br/>ಕಂಥಯೊಳಗಣ ಕಪ್ಪ[ಡ]ವ ಹರಿದಲ್ಲದೆ ಕಾಯವಂಚಕನಲ್ಲ.<br/>ಕಟ್ಟಿಗೆಯೊಳಗಣ ಗಣ್ಣ  ಮುರಿದಲ್ಲದೆ ಕರ್ಮರಹಿತನಲ್ಲ.<br/>ಕಪ್ಪರದೊಳಗಣ ಆಪ್ಯಾಯನವನೊಡದಲ್ಲದೆ [ಜೀ]ವಭಾವಕನಲ್ಲ.<br/>ಕಣ್ಣೊಳಗಣ ಕಾಳಿಕೆ  ಹಿಂಗಿಯಲ್ಲದೆ ಜ್ಞಾನಭಾವುಕನಲ್ಲ.<br/>ಮಾಯೆಯೊಳಗಣ ಕಂಥೆಯಹರಿದು, ಕಾಯದೊಳಗಣ ಕಟ್ಟಿಗೆಯ ಮುರಿದು,<br/>ಮನದೊಳಗಣ ಕಪ್ಪರವನೊಡೆದು, ಸೂಸಿ ಸುಳಿದಾಡುವ ಕಣ್ಣ ಕಿತ್ತು,<br/>ನಿಶ್ಚಯದ ನಿಜದಲ್ಲಿ ಚ[ರಿ]ಸುವ ಜಂಗಮಕ್ಕೆ ನಮೋ ನಮೋ [ಎಂಬೆ],ನಿಃಕಳಂಕ ಮಲ್ಲಿಕಾರ್ಜುನಾ. </font>"
}