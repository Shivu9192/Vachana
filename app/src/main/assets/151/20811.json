{
    "id": "20811", 
    "vachana": "<font>1540<br/>ಇಷ್ಟಲಿಂಗವ ಹಿಡಿದು ಪೂಜೆಯ ಮಾಡುವಲ್ಲಿ,<br/>ಕಷ್ಟಗುಣಕ್ಕೆ ಬಾರದಿರಬೇಕು.<br/>ಪ್ರಾಣಲಿಂಗವನರಿದು ಭಾವಿಸಿದಲ್ಲಿ,<br/>ಜಾಗ್ರ ಸ್ವಪ್ನ ಸುಷುಪ್ತಿ  ವಿಪತ್ತಿ ಲಯಕ್ಕೊಳಗಾಗದಿರಬೇಕು.<br/>ಹೀಂಗೆ ಉಭಯವನರಿದು ದಗ್ಧವಾದಂಬರದಂತೆ,<br/>ವಾರಿಯ ಕೂಡಿದ ಕ್ಷೀರದಂತೆ,<br/>ಭಾವಕ್ಕೆ ಭ್ರಮೆಯಿಲ್ಲದೆ, ಸಾಕಾರವ ಮರೆದು,<br/>ಪರತ್ರಯದ ತುತ್ತಿಂಗೆ ತುಚ್ಛನಾಗದೆ,<br/>ನಿಶ್ಚಯನಾದ ಮಹಾತ್ಮಂಗೆ ನಮೋ ನಮೋ,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}