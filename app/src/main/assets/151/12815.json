{
    "id": "12815", 
    "vachana": "<font>2134<br/>ವ್ರತನೇಮ ನಿತ್ಯಕೃತ್ಯವ ಮಾಡುವ ಸತ್ಯರುಗಳು ಕೇಳಿರೋ.<br/>ಲಿಂಗಕ್ಕೆ ಜಂಗಮ  ವಿಶೇಷವೆಂದು,<br/>ಆ ಜಂಗಮದ ಪಾದೋದಕದಲ್ಲಿ ಮಜ್ಜನಂಗೆಯ್ದು,<br/>ಪ್ರಸಾದದಿಂದ ಸಮರ್ಪಣವ ಮಾಡಿ,<br/>ಅಷ್ಟವಿಧಾರ್ಚನೆ ಷೋಡಶೋಪಚಾರದಿಂದ<br/>ಲಿಂಗ ಪ್ರಾಣ ಜಂಗಮವೆಂದು ಮಾಡಿ,<br/>ಮತ್ತಾ ಜಂಗಮ  ಮನೆಗೆ ಬಂದಡೆ ಸಂದೇಹವ ಮಾಡಲೇಕೆ?<br/>ತನ್ನ ಪ್ರಾಣ ಲಿಂಗವೆಂದರಿದು,<br/>ಲಿಂಗದ ಪ್ರಾಣ ಜಂಗಮವೆಂದರಿದು,<br/>ಉಭಯಪ್ರಾಣ ತತ್ಪ್ರಾಣವಾದ ಮತ್ತೆ,<br/>ಭಕ್ತಿಗೆ ಅವಿಶ್ವಾಸವಾಗಲೇಕೆ ?<br/>ಆ ಜಂಗಮ  ಹೆಣ್ಣ ಬೇಡಿದಡೆ ಆಶಕನೆಂದು,<br/>ಮಣ್ಣ ಬೇಡಿದಡೆ ಬದ್ಧನೆಂದು,<br/>ಹೊನ್ನ ಬೇಡಿದಡೆ ಸಂಸಾರಿಯೆಂದು ಇಷ್ಟನೆಂದ ಮತ್ತೆ,<br/>ಭಕ್ತಿಯ ವಾಸಿಗೆ ಹೋರಲೇಕೆ ?<br/>ಎಷ್ಟು ಕಾಲ  ಮಾಡಿದ ದ್ರವ್ಯ ಸವೆದಡೆ, ಭಕ್ತಿಗೆ ಸಲ್ಲ, ಮುಕ್ತಿ ಇಲ್ಲ.<br/>ವಿಶ್ವಾಸಹೀನಂಗೆ ಸತ್ಯಭಕ್ತಿ ಹುಸಿಯೆಂದೆ,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}