{
    "id": "/12815", 
    "vachana": "ವ್ರತನೇಮ ನಿತ್ಯಕೃತ್ಯವ ಮಾಡುವ ಸತ್ಯರುಗಳು ಕೇಳಿರೋ.\nಲಿಂಗಕ್ಕೆ \n  ವಿಶೇಷವೆಂದು,\nಆ ಜಂಗಮದ ಪಾದೋದಕದಲ್ಲಿ ಮಜ್ಜನಂಗೆಯ್ದು,\nಪ್ರಸಾದದಿಂದ ಸಮರ್ಪಣವ ಮಾಡಿ,\nಅಷ್ಟವಿಧಾರ್ಚನೆ ಷೋಡಶೋಪಚಾರದಿಂದ\nಲಿಂಗ ಪ್ರಾಣ ಜಂಗಮವೆಂದು ಮಾಡಿ,\nಮತ್ತಾ \n  ಮನೆಗೆ ಬಂದಡೆ ಸಂದೇಹವ ಮಾಡಲೇಕೆ?\nತನ್ನ ಪ್ರಾಣ ಲಿಂಗವೆಂದರಿದು,\nಲಿಂಗದ ಪ್ರಾಣ ಜಂಗಮವೆಂದರಿದು,\nಉಭಯಪ್ರಾಣ ತತ್ಪ್ರಾಣವಾದ ಮತ್ತೆ,\nಭಕ್ತಿಗೆ ಅವಿಶ್ವಾಸವಾಗಲೇಕೆ ?\nಆ \n  ಹೆಣ್ಣ ಬೇಡಿದಡೆ ಆಶಕನೆಂದು,\nಮಣ್ಣ ಬೇಡಿದಡೆ ಬದ್ಧನೆಂದು,\nಹೊನ್ನ ಬೇಡಿದಡೆ ಸಂಸಾರಿಯೆಂದು ಇಷ್ಟನೆಂದ ಮತ್ತೆ,\nಭಕ್ತಿಯ ವಾಸಿಗೆ ಹೋರಲೇಕೆ ?\nಎಷ್ಟು \n  ಮಾಡಿದ ದ್ರವ್ಯ ಸವೆದಡೆ, ಭಕ್ತಿಗೆ ಸಲ್ಲ, ಮುಕ್ತಿ ಇಲ್ಲ.\nವಿಶ್ವಾಸಹೀನಂಗೆ ಸತ್ಯಭಕ್ತಿ ಹುಸಿಯೆಂದೆ,ನಿಃಕಳಂಕ ಮಲ್ಲಿಕಾರ್ಜುನಾ.\n"
}