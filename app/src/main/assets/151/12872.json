{
    "id": "/12872", 
    "vachana": "ಸ್ಥೂಲದಲ್ಲಿ \n  ತನುವಿಂಗೆ ಆವುದು ದೃಷ್ಟ?\nಸೂಕ್ಷ್ಮದಲ್ಲಿ \n  ತನುವಿಂಗೆ ಆವುದು ದೃಷ್ಟ?\nಕಾರಣದಲ್ಲಿ \n  ತನುವಿಂಗೆ ಆವುದು ದೃಷ್ಟ?\nದೃಷ್ಟಕ್ಕೆ ದೃಷ್ಟವ ಕಂಡಲ್ಲದೆ ಮನ ನಿಶ್ಚಯಿಸದು.\nಶ್ರುತದಲ್ಲಿ ಕೇಳಿ, ದೃಷ್ಟದಲ್ಲಿ ಕಂಡು, ಅನುಮಾನದಲ್ಲಿ ಅರಿದು,\nಭಾವ ನಿರ್ಭಾವವಾಗಿಯಲ್ಲದೆ ನಿಶ್ಚಯವಿಲ್ಲ.\nನಿಶ್ಚಯಕ್ಕೆ ಒಳಗಾಹನ್ನಬರ ಅಂಗಕ್ಕೆ ಆಚಾರ, ಮನಕ್ಕೆ ಅರಿವು.\nಅರಿವಿಂಗೆ ನಿರಾಳವಹನ್ನಕ್ಕ,\nಸ್ಥೂಲದಲ್ಲಿ ಮುಟ್ಟಿ, ಸೂಕ್ಷ್ಮದಲ್ಲಿ ಅರಿದು, ಕಾರಣದಲ್ಲಿ ಕೂಡಿ,\nಕೂಟ ಏಕಸ್ಥವಾದಲ್ಲಿ, ತ್ರಿವಿಧಲಿಂಗ \n  ಲಿಂಗಾರ್ಪಣವಾಯಿತ್ತು.\nಆದಲ್ಲಿ ಭಾವವಿಲ್ಲದಿಪ್ಪುದು ಪ್ರಾಣಲಿಂಗಸಂಬಂಧ,ನಿಃಕಳಂಕ ಮಲ್ಲಿಕಾರ್ಜುನಾ.\n"
}