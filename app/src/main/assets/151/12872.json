{
    "id": "12872", 
    "vachana": "<font>2191<br/>ಸ್ಥೂಲದಲ್ಲಿ ಕಾಬ  ತನುವಿಂಗೆ ಆವುದು ದೃಷ್ಟ?<br/>ಸೂಕ್ಷ್ಮದಲ್ಲಿ ಕಾಬ  ತನುವಿಂಗೆ ಆವುದು ದೃಷ್ಟ?<br/>ಕಾರಣದಲ್ಲಿ ಕಾಬ  ತನುವಿಂಗೆ ಆವುದು ದೃಷ್ಟ?<br/>ದೃಷ್ಟಕ್ಕೆ ದೃಷ್ಟವ ಕಂಡಲ್ಲದೆ ಮನ ನಿಶ್ಚಯಿಸದು.<br/>ಶ್ರುತದಲ್ಲಿ ಕೇಳಿ, ದೃಷ್ಟದಲ್ಲಿ ಕಂಡು, ಅನುಮಾನದಲ್ಲಿ ಅರಿದು,<br/>ಭಾವ ನಿರ್ಭಾವವಾಗಿಯಲ್ಲದೆ ನಿಶ್ಚಯವಿಲ್ಲ.<br/>ನಿಶ್ಚಯಕ್ಕೆ ಒಳಗಾಹನ್ನಬರ ಅಂಗಕ್ಕೆ ಆಚಾರ, ಮನಕ್ಕೆ ಅರಿವು.<br/>ಅರಿವಿಂಗೆ ನಿರಾಳವಹನ್ನಕ್ಕ,<br/>ಸ್ಥೂಲದಲ್ಲಿ ಮುಟ್ಟಿ, ಸೂಕ್ಷ್ಮದಲ್ಲಿ ಅರಿದು, ಕಾರಣದಲ್ಲಿ ಕೂಡಿ,<br/>ಕೂಟ ಏಕಸ್ಥವಾದಲ್ಲಿ, ತ್ರಿವಿಧಲಿಂಗ ತ್ರಿವಿಧ  ಲಿಂಗಾರ್ಪಣವಾಯಿತ್ತು.<br/>ಆದಲ್ಲಿ ಭಾವವಿಲ್ಲದಿಪ್ಪುದು ಪ್ರಾಣಲಿಂಗಸಂಬಂಧ,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}