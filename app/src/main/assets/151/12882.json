{
    "id": "/12882", 
    "vachana": "ಹಸಿದು ಅಶನವ ಮುಸುಕಿಟ್ಟುಕೊಂಡಡೆ, ಹಸಿವು ಹರಿದುದುಂಟೆ ?\nನಿಹಿತದ ಸ್ಥಲವ ಎಷ್ಟ ನುಡಿದಡೇನು, ಆ \n  ಆತ್ಮನಲ್ಲಿ ನಿಹಿತವಾಗಬೇಕು.\nಆದು ಮೃತ್ತಿಕೆಯ ತಿಟ್ಟದ ಉಭಯದಲ್ಲಿ ನಿಂದ ಕರುವಿನಂತೆ.\nಆ ತ್ರಿವಿಧವ ನೇತಿಗಳೆದು ನಿಂದ ಲೋಹದಂಗದಂತೆ.\nಅದು ಭಕ್ತನ ಸತ್ಯದ ನಿಜ, ಅದು ಮಾಹೇಶ್ವರನ ಮಾಟಕೂಟ.\nಅದು ಪ್ರಸಾದಿಯ ಪ್ರಸನ್ನ, ಅದು ಪ್ರಾಣಲಿಂಗಿಯ ಪರಮಸುಖ.\nಅದು ಶರಣನ ಸನ್ನದ್ಧ, ಅದು ಐಕ್ಯನ ಅದೃಶ್ಯ.\nಇಂತೀ ಷಡುಸ್ಥಲಭರಿತನಾಗಿ, ಚಿತ್ರದ \n  ಒಡೆದಂತೆ ಮತ್ತೆ ಲಕ್ಷಣವುಂಟೆ?\nಲಕ್ಷಿಸಿ ಅಲಕ್ಷವಾದಲ್ಲಿ, ಪೂರ್ವದಲ್ಲಿ ಕಂಡು,\nಉತ್ತರದಲ್ಲಿ ತಿಳಿದು ನಿಶ್ಚಯವಾದಲ್ಲಿ,\nಉಭಯದ ಕಕ್ಷೆಯಿತ್ತ, ನಾನೆತ್ತ ಹೇಳಾ,ನಿಃಕಳಂಕ ಮಲ್ಲಿಕಾರ್ಜುನಾ.\n"
}