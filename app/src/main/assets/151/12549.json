{
    "id": "12549", 
    "vachana": "<font>1869<br/>ನಿರವಯಲಿಂಗ ಲೀಲೆಗೆ ರೂಪಾಯಿತ್ತೆಂದು ನುಡಿವರು,<br/>ಬಯಲು ರೂಪಾದ ಪರಿಯಿನ್ನೆಂತೊ ?<br/>ಮೊದಲುಗೆಟ್ಟು ಲಾಭನರಸುವ ಪರಿಯಿನ್ನೆಂತೊ ?<br/>ರೂಪಿಂಗೆ ಬಂದುದು ನಿರೂಪವಾದ ಮತ್ತೆ ? ರೂಪಿಂಗೆ ಈಡಪ್ಪುದೆ ?<br/>ಇದು ಕಾರಣ, ತಮ್ಮಲ್ಲಿರ್ದ ಜ್ಞಾನವ ತಾವರಿಯದೆ,<br/>ತಾವು ಹಿಡಿದಿರ್ದ ಲಿಂಗದ ಆದಿ, ಅಳಿ  ಉಳಿವ ಉಭಯವ ಭೇದಿಸಲರಿಯದೆ,<br/>ಜ್ಞಾನವ ಸಾಧಿಸಲರಿಯದೆ, ಸಾಧ್ಯರೆಂತಾದಿರೊ ?<br/>ಆ ಸಾಧ್ಯ, ನಿರುಪಮ ನಿರವಯ  ಪರಂಜ್ಯೋತಿ ಲಿಂಗವ<br/>ಕುರುಹಿಡುವ ಪರಿಯಿನ್ನೆಂತೊ ?<br/>ಕುರುಹಿನ ಮರೆಯೊಳಗಿಪ್ಪ ವಸ್ತುವ ಕಾಬ  ತೆರ  ಇನ್ನಾವುದೊ ?<br/>ಇವೆಲ್ಲವೂ ಮರವೆಯ ಮಾತಲ್ಲದೆ, ಬರಿಯ ಹೋರಟೆಗೆ ಬಲ್ಲವರಲ್ಲವೆಂದೆ,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}