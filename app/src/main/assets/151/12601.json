{
    "id": "12601", 
    "vachana": "<font>1921<br/>ಪೃಥ್ವಿಯ ಪೃಥ್ವಿ ಎಲ್ಲಿಪ್ಪುದು ?<br/>ಅಪ್ಪುವಿನ ಅಪ್ಪು  ಎಲ್ಲಿಪ್ಪುದು ?<br/>ತೇಜದ ತೇಜ  ಎಲ್ಲಿಪ್ಪುದು ?<br/>ವಾಯುವಿನ ವಾಯು  ಎಲ್ಲಿಪ್ಪುದು ?<br/>ಆಕಾಶದ ಆಕಾಶ ಎಲ್ಲಿಪ್ಪುದು ?<br/>ಇಂತೀ ಭೇದಂಗಳನರಿವುದಕ್ಕೆ ದೃಷ್ಟ,<br/>ಆತ್ಮಕ್ಕೆ ಆತ್ಮನ ಪ್ರತಿರೂಪ ಕಂಡಲ್ಲಿ.<br/>ಇಂತೀ ಇವಕ್ಕೆ ಉಭಯನಾಮವುಂಟು.<br/>ಪೃಥ್ವಿಗೆ ಆಧರಣೆ ಒಂದೇಮಯ.<br/>ಅಪ್ಪುವಿಗೆ ಸರ್ವಸಾರ ಒಂದೇ ಭೇದ.<br/>ತೇಜಕ್ಕೆ ಉಷ್ಣ ಹಲವು ಪರಿಯಿಲ್ಲ.<br/>ವಾಯುವಿಂಗೆ ಸಂಚಾರ ಕಡೆ ನಡು ಮೊದಲಿಲ್ಲ.<br/>ಇಂತಿವ ತಿಳಿದಡೆ ಒಂದೇ ಭೇದ,<br/>ಹೊಲಬನರಿದಡೆ ಹಲವು ಭೇದವುಂಟು,ನಿಃಕಳಂಕ ಮಲ್ಲಿಕಾರ್ಜುನಾ.</font>"
}