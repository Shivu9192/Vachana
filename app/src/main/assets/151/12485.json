{
    "id": "12485", 
    "vachana": "<font>1805<br/>ತಲೆಯಿಲ್ಲದೆ, ಹಾವು ಕಚ್ಚಿ, ವಿಷ ಹತ್ತುವುದಕ್ಕೆ ಮೊದಲೆ ಜೀವ ಸತ್ತಿತ್ತು.<br/>ಜೀವ ಬಿದ್ದು, ಘಟದ ಬಂಧುಗಳೆಲ್ಲರೂ ಕೂಡಿ ಶೋಕವ ಮಾಡುತ್ತಿದ್ದಹರು.<br/>ಅವರೊಳಗೊಬ್ಬ ನಗುತ್ತಿದ್ದಹನು.<br/>ನಗುವನ ಕಂಡು ಒಬ್ಬ ಹೆಣನ ಬಾಯ ಹೊಯ್ದು,<br/>ಐವರ ಮೂಗ  ಕೊಯ್ದು, ಐವತ್ತಿಬ್ಬರ ನಾಲಗೆಯ ಕೀಳುವುದ ಕಂಡಂಜಿ,<br/>ಹದಿನಾರುಮಂದಿ ಹಳುಹಾದರು, ಎಂಟು ಬಂಟರು  ಕಂಟಕನಾಶವಾದರು.<br/>ಇಪ್ಪತ್ತೈದುಮಂದಿ ಸೊಪ್ಪಡಗಿದರು.<br/>ಇವರೆಲ್ಲರ ಕಳೆವನ್ನಕ್ಕರ ಕತ್ತಲೆ  ಹರಿದು ಬೆಳಗಾಯಿತ್ತು,<br/>ಅಂಗೈಯೊಳಡಗಿದ ಬರಿಯ ಕಂಗಳಿಗೆ ತಂದೆ.<br/>ಕಂಗಳು ನುಂಗಿ ಹಿಂಗದಿರ್ದೆ, ನೀ ಸತ್ತೆ, ನಾ ಸಾಯೆ.<br/>ಸಾವವರ ಕಂಡು ಸಾವಧಾನಿಯಾಗಿರ್ದೆನಯ್ಯಾ.<br/>ಆದ ಮತ್ತೆ ಆದೆಹೆ ಆಗೆನೆಂಬುದಿಲ್ಲ,ನಿಃಕಳಂಕ ಮಲ್ಲಿಕಾರ್ಜುನನ ಏನೆಂದು ಎನಲಿಲ್ಲವಾಗಿ.</font>"
}