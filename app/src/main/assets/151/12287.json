{
    "id": "2287", 
    "vachana": "<font>1607 <br/>ಒಪ್ಪದ ಕಪ್ಪೆ ಸರ್ಪನ ನುಂಗಿತ್ತ ಕಂಡೆ. <br/>ತುಪ್ಪುಳು ಬಾರದ ಮರಿ  ಹೆತ್ತ ತಾಯ ನುಂಗಿತ್ತ ಕಂಡೆ. <br/>ಕೊಂಬಿನ ಮೇಲಣ ಕೋಡಗ  ಕೊಂಬ ನುಂಗಿತ್ತ ನೋಡಾ. <br/>ಬೀಸಿದ ಬಲೆಯ ಮತ್ಸ್ಯ  ಗ್ರಾಸವ ಕೊಂಡಿತ್ತು ನೋಡಾ. <br/>ಅರಿದೆಹೆನೆಂಬ ಅರಿವ, ಮರೆದೆಹೆನೆಂಬ ಮರವೆಯ ಕಳೆದುಳಿದ ಪರಿಯಿನ್ನೆಂತೊ ? <br/>ಅರಿವುದೆ ಮರವೆ, ಮರೆವುದೆ ಅರಿವು. <br/>ಅರಿವು ಮರವೆ ಉಳ್ಳನ್ನಕ್ಕ ಕುರಿತು ಮಾಡುವುದೇನು ? <br/>ಕುರುಹಿಂಗೆ ನಷ್ಟ, ಆ ಕುರುಹಿನಲ್ಲಿ ಅರಿದೆಹೆನೆಂಬ ಅರಿವು  ತಾನೆ ಭ್ರಮೆ. <br/>ಆರೆಂಬುದ ತಿಳಿದಲ್ಲಿ, ಕೂಡಿದ ಕೂಟಕ್ಕೆ ಒಳಗಲ್ಲ ಹೊರಗಲ್ಲ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}