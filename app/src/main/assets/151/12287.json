{
    "id": "/12287", 
    "vachana": " \nಒಪ್ಪದ ಕಪ್ಪೆ ಸರ್ಪನ ನುಂಗಿತ್ತ ಕಂಡೆ. \nತುಪ್ಪುಳು ಬಾರದ \n  ಹೆತ್ತ ತಾಯ ನುಂಗಿತ್ತ ಕಂಡೆ. \nಕೊಂಬಿನ ಮೇಲಣ \n  ಕೊಂಬ ನುಂಗಿತ್ತ ನೋಡಾ. \nಬೀಸಿದ ಬಲೆಯ \n  ಗ್ರಾಸವ ಕೊಂಡಿತ್ತು ನೋಡಾ. \nಅರಿದೆಹೆನೆಂಬ ಅರಿವ, ಮರೆದೆಹೆನೆಂಬ ಮರವೆಯ ಕಳೆದುಳಿದ ಪರಿಯಿನ್ನೆಂತೊ ? \nಅರಿವುದೆ ಮರವೆ, ಮರೆವುದೆ ಅರಿವು. \nಅರಿವು ಮರವೆ ಉಳ್ಳನ್ನಕ್ಕ ಕುರಿತು ಮಾಡುವುದೇನು ? \nಕುರುಹಿಂಗೆ ನಷ್ಟ, ಆ ಕುರುಹಿನಲ್ಲಿ ಅರಿದೆಹೆನೆಂಬ \n  ತಾನೆ ಭ್ರಮೆ. \nಆರೆಂಬುದ ತಿಳಿದಲ್ಲಿ, ಕೂಡಿದ ಕೂಟಕ್ಕೆ ಒಳಗಲ್ಲ ಹೊರಗಲ್ಲ, ನಿಃಕಳಂಕ ಮಲ್ಲಿಕಾರ್ಜುನಾ.\n"
}