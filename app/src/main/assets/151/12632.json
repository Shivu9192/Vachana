{
    "id": "12632", 
    "vachana": "<font>1952<br/>ಬಿದ್ದ ಬೀಜ, ಇಕ್ಕಿದ ಸಸಿ ಮುಂತಾದವಕ್ಕೆ<br/>ಬೇರು ಬಿಟ್ಟಲ್ಲದೆ ಮೊಳೆಗೆ ಅಂಕುರವಿಲ್ಲ.<br/>ಸಸಿಗೆ ಹೊಸಬೇರು ಬಿಟ್ಟಲ್ಲದೆ ಎಲೆದೋರದು.<br/>ಚಿತ್ತ ವಸ್ತುವಿನಲ್ಲಿ ನಿಂದಲ್ಲದೆ ನಾನಾ ಸ್ಥಲಂಗಳ ವಿವರವ ಮುಟ್ಟದು.<br/>ಸಸಿ ಬಲಿದು ಹೊಸಸುಳಿ ತೋರಿದಲ್ಲಿಯಲ್ಲದೆ ಆ ತುಷಪರ್ಣ ಬಿಡದು.<br/>ಅಂಗಕ್ಕೆ ಕ್ರೀ, ಆತ್ಮಂಗೆ ಅರಿವು  ಉಭಯಸಂಬಂಧವಾಗಿಯಲ್ಲದೆ,<br/>ಲಿಂಗವೆಂಬ ಕುರುಹಿಲ್ಲ.<br/>ಆ ಕುರುಹು  ಉಭಯವ ನೆಮ್ಮಿನಿಂದುದು ಭಕ್ತಸ್ಥಲ.<br/>ಆ ಭಕ್ತಿ ತ್ರಿವಿಧವ ನೆಮ್ಮಿ ನಿಂದುದು ಮಾಹೇಶ್ವರಸ್ಥಲ.<br/>ಆ ಮಾಹೇಶ್ವರಸ್ಥಲ ಮೂರ ಮೆಟ್ಟಿ ಆರ ಕಂಡುದು ಪ್ರಸಾದಿಸ್ಥಲ.<br/>ಆರಡಗಿ ಬೇರೆ ಒಂದೆಯೆಂದಲ್ಲಿ ಪ್ರಾಣಲಿಂಗಿಸ್ಥಲ.<br/>ಒಂದೆಂಬುದು ನಿಂದು ಸಂದನಳಿದಲ್ಲಿ ಶರಣಸ್ಥಲ.<br/>ಶರಣನ ಆಯಿದುಗೂಡಿ ಪ್ರಮಾಣ ನಷ್ಟವಾದಲ್ಲಿ ಐಕ್ಯಸ್ಥಲ.<br/>ಇಂತೀ ಷಡ್ಭಾವ ಸ್ಥಲಂಗಳು ಆಕಾಶವ ನೆಮ್ಮಿ, ಮಹದಾಕಾಶದೊಳಗಾಯಿತ್ತು.ಅದು ಭಾವವಿಲ್ಲದ ಬ್ರಹ್ಮ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}