{
    "id": "/12265", 
    "vachana": "ಅಪ್ಪುವಿನ ಯೋಗದ \n  ಹೊತ್ತುವಲ್ಲಿ,\nಮೆಚ್ಚನೆ ತಮದ ಧೂಮ, ಶುಷ್ಕದ ಅಪ್ಪುವಿನ ಗುಣ.\nಅಪ್ಪುವರತು \n  [ತೊ]ಟ್ಟಾರೆ, \n  ಮುಟ್ಟುವುದಕ್ಕೆ ಮುನ್ನವೆ,\nಹೊತ್ತಿ ಬೇವುದದು ಕಿಚ್ಚೋ, ಮತ್ತೊಂದೋ ?\nಇಂತೀ ಉಭಯವನರಿತು, ಒಂದರಲ್ಲಿ ಒಂದು ಅದೆಯೆಂಬ\nಸಂದೇಹವ ನೋಡಾ.\nಅಲ್ಲಾ ಎಂದಡೆ ಭಿನ್ನಭಾವ, ಅಹುದೆಂದಡೆ ಇಷ್ಟದ ದೃಷ್ಟವೊಂದೆಯಾಗಿದೆ.\nಜನ ಜಾತ್ರೆಗೆ ಹೋದವನಂತೆ ಕೂಟದಲ್ಲಿ ಗೋಷ್ಠಿ ಹ[ರಿ]ದಲ್ಲಿ,\nತಮ್ಮ ತಮ್ಮ ಮನೆಯ ಇರವಿನ ಹಾದಿ.\nಇಂತಿವನರಿದು ಬಾಡಗೆಯ ಮನೆಗೆಹೊಯ್ದಾಡಲೇತಕ್ಕೆ, ನಿಃಕಳಂಕ ಮಲ್ಲಿಕಾರ್ಜುನಾ.\n"
}