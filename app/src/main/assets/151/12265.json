{
    "id": "12265", 
    "vachana": "<font>1456<br/>ಅಪ್ಪುವಿನ ಯೋಗದ ಕಾಷ್ಠ  ಹೊತ್ತುವಲ್ಲಿ,<br/>ಮೆಚ್ಚನೆ ತಮದ ಧೂಮ, ಶುಷ್ಕದ ಅಪ್ಪುವಿನ ಗುಣ.<br/>ಅಪ್ಪುವರತು ಶುಷ್ಕ  [ತೊ]ಟ್ಟಾರೆ, ಕಿಚ್ಚು  ಮುಟ್ಟುವುದಕ್ಕೆ ಮುನ್ನವೆ,<br/>ಹೊತ್ತಿ ಬೇವುದದು ಕಿಚ್ಚೋ, ಮತ್ತೊಂದೋ ?<br/>ಇಂತೀ ಉಭಯವನರಿತು, ಒಂದರಲ್ಲಿ ಒಂದು ಅದೆಯೆಂಬ<br/>ಸಂದೇಹವ ನೋಡಾ.<br/>ಅಲ್ಲಾ ಎಂದಡೆ ಭಿನ್ನಭಾವ, ಅಹುದೆಂದಡೆ ಇಷ್ಟದ ದೃಷ್ಟವೊಂದೆಯಾಗಿದೆ.<br/>ಜನ ಜಾತ್ರೆಗೆ ಹೋದವನಂತೆ ಕೂಟದಲ್ಲಿ ಗೋಷ್ಠಿ ಹ[ರಿ]ದಲ್ಲಿ,<br/>ತಮ್ಮ ತಮ್ಮ ಮನೆಯ ಇರವಿನ ಹಾದಿ.<br/>ಇಂತಿವನರಿದು ಬಾಡಗೆಯ ಮನೆಗೆಹೊಯ್ದಾಡಲೇತಕ್ಕೆ, ನಿಃಕಳಂಕ ಮಲ್ಲಿಕಾರ್ಜುನಾ.</font>"
}