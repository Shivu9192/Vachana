{
    "id": "7419", 
    "vachana": "ಶಿವನೆ, ನೀನು ಗುರುವಾದೆ ಲಿಂಗವಾದೆ ಜಂಗಮವಾದೆ ಭಕ್ತನಾದೆ.\nಗುರುವಾಗಿದ್ದು ಭಕ್ತನೊಳಡಗಿದೆ.\nಅದೇನು ಕಾರಣವೆಂದಡೆ \nಗುರುವಿಂಗೆ ಅರ್ಥಪ್ರಾಣಾಬಿsಮಾನವನು ಕೊಟ್ಟು,\nಆತ ಭೋಗಿಸಿದ ಬಳಿಕ\nತಾನಾ ಪ್ರಸಾದ ಮುಂತಾಗಿ ಭೋಗಿಸುವನಾಗಿ,\nಆ ಗುರುವು ತನ್ನೊಳಡಗಿದ.\nಲಿಂಗವಾಗಿದ್ದು ಭಕ್ತನೊಳಡಗಿದೆ.\nಅದೇನು ಕಾರಣವೆಂದಡೆ \nಲಿಂಗಕ್ಕೆ ಅರ್ಥಪ್ರಾಣಾಬಿsಮಾನವನು ಕೊಟ್ಟು,\nಆತ ಭೋಗಿಸಿದ ಬಳಿಕ\nತಾನಾ ಪ್ರಸಾದ ಮುಂತಾಗಿ ಭೋಗಿಸುವನಾಗಿ,\nಆ ಲಿಂಗವು ಭಕ್ತನೊಳಡಗಿದ.\nಜಂಗಮವಾಗಿದ್ದು ಭಕ್ತನೊಳಡಗಿದೆ.\nಅದೇನು ಕಾರಣವೆಂದಡೆ ಜಂಗಮಕ್ಕೆ ಅರ್ಥಪ್ರಾಣಾಬಿsಮಾನವನು ಕೊಟ್ಟು,\nಆ ಜಂಗಮವು ಭೋಗಿಸಿದ ಬಳಿಕ\nತಾನಾ ಪ್ರಸಾದ ಮುಂತಾಗಿ ಭೋಗಿಸುವನಾಗಿ,\nಆ ಜಂಗಮವು ಭಕ್ತನೊಳಡಗಿದ.\nಇಂತಡಗುವರೆ ಹಿರಿಯರುz ಇಂತಡಗುವರೆ ಗುರುವರುz\nಇಂತಡಗುವರೆ ಮಹಿಮರು\nಇವರಿಗೆ ಭಾಜನವೊಂದೆ ಭೋಜನವೊಂದೆ.\nಈ ನಾಲ್ಕು ಒಂದಾದ ಘನಕ್ಕೆ ಪರಿಯಾಣಬೇರೆಂಬ\nಶಾಸ್ತ್ರದ ಸೂತಕಿಗಳನೆನಗೆ ತೋರದಿರಯ್ಯಾ,ಮಸಣಯ್ಯಪ್ರಿಯ ಗಜೇಶ್ವರಾ.\n"
}