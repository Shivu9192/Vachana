{
    "id": "7419", 
    "vachana": "<font>769<br/>ಶಿವನೆ, ನೀನು ಗುರುವಾದೆ ಲಿಂಗವಾದೆ ಜಂಗಮವಾದೆ ಭಕ್ತನಾದೆ.<br/>ಗುರುವಾಗಿದ್ದು ಭಕ್ತನೊಳಡಗಿದೆ.<br/>ಅದೇನು ಕಾರಣವೆಂದಡೆ <br/>ಗುರುವಿಂಗೆ ಅರ್ಥಪ್ರಾಣಾಬಿsಮಾನವನು ಕೊಟ್ಟು,<br/>ಆತ ಭೋಗಿಸಿದ ಬಳಿಕ<br/>ತಾನಾ ಪ್ರಸಾದ ಮುಂತಾಗಿ ಭೋಗಿಸುವನಾಗಿ,<br/>ಆ ಗುರುವು ತನ್ನೊಳಡಗಿದ.<br/>ಲಿಂಗವಾಗಿದ್ದು ಭಕ್ತನೊಳಡಗಿದೆ.<br/>ಅದೇನು ಕಾರಣವೆಂದಡೆ <br/>ಲಿಂಗಕ್ಕೆ ಅರ್ಥಪ್ರಾಣಾಬಿsಮಾನವನು ಕೊಟ್ಟು,<br/>ಆತ ಭೋಗಿಸಿದ ಬಳಿಕ<br/>ತಾನಾ ಪ್ರಸಾದ ಮುಂತಾಗಿ ಭೋಗಿಸುವನಾಗಿ,<br/>ಆ ಲಿಂಗವು ಭಕ್ತನೊಳಡಗಿದ.<br/>ಜಂಗಮವಾಗಿದ್ದು ಭಕ್ತನೊಳಡಗಿದೆ.<br/>ಅದೇನು ಕಾರಣವೆಂದಡೆ ಜಂಗಮಕ್ಕೆ ಅರ್ಥಪ್ರಾಣಾಬಿsಮಾನವನು ಕೊಟ್ಟು,<br/>ಆ ಜಂಗಮವು ಭೋಗಿಸಿದ ಬಳಿಕ<br/>ತಾನಾ ಪ್ರಸಾದ ಮುಂತಾಗಿ ಭೋಗಿಸುವನಾಗಿ,<br/>ಆ ಜಂಗಮವು ಭಕ್ತನೊಳಡಗಿದ.<br/>ಇಂತಡಗುವರೆ ಹಿರಿಯರುz ಇಂತಡಗುವರೆ ಗುರುವರುz<br/>ಇಂತಡಗುವರೆ ಮಹಿಮರು<br/>ಇವರಿಗೆ ಭಾಜನವೊಂದೆ ಭೋಜನವೊಂದೆ.<br/>ಈ ನಾಲ್ಕು ಒಂದಾದ ಘನಕ್ಕೆ ಪರಿಯಾಣಬೇರೆಂಬ<br/>ಶಾಸ್ತ್ರದ ಸೂತಕಿಗಳನೆನಗೆ ತೋರದಿರಯ್ಯಾ,ಮಸಣಯ್ಯಪ್ರಿಯ ಗಜೇಶ್ವರಾ.</font>"
}