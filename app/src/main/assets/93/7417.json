{
    "id": "7417", 
    "vachana": "<font>767<br/>ಪರಂಜ್ಯೋತಿ ಗುರುವಿನಿಂದ ತನಗೆ<br/>ಲಿಂಗಾನುಗ್ರಹ ಪ್ರಣವ  ಪಂಚಾಕ್ಷರಿ ಅಳವಟ್ಟಿರಲು,<br/>ಅದ ಕಂಡು ಮತ್ತೊಬ್ಬ ಗುರುಕರುಣವಾದಾತ ಬರಲು,<br/>ಆ ಲಿಂಗಾನುಗ್ರಹ ಪ್ರಣವಪಂಚಾಕ್ಷರಿಯನಾತಂಗೀಯಲು<br/>ಆತಂಗೆ ತಾನು ಗುರುವೆನಬಹುದೆ ? ಎನ್ನಬಾರದು.<br/>ಆತನೂ ತಾನೂ ಆ ಪರಂಜ್ಯೋತಿಯ ಆಣತಿವಿಡಿದವರಾಗಿ,<br/>ಇಬ್ಬರೂ ದಾಯಾದರು.<br/>ಆ ಪರಂಜ್ಯೋತಿಯಲ್ಲಿಯೆ ಅಡಗಿದರಾಗಿ,<br/>ಗುರುವಿಂಗೆಯೂ ಶಿಷ್ಯಂಗೆಯೂ ಲಿಂಗಕ್ಕೂ ಭೇದವಿಲ್ಲ,ಮಸಣಯ್ಯಪ್ರಿಯ ಗಜೇಶ್ವರಾ.</font>"
}