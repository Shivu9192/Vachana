{
    "id": "11017", 
    "vachana": "<font>203<br/>ಆರಾರಿಗೂ ಅಗೋಚರ  ಅಸಾಧ್ಯವೆಂಬ<br/>ಅಷ್ಟಪುರಿಯೆಂಬ ಬಟ್ಟಬಯಲ ಪಟ್ಟಣದೊಳಗೆ<br/>ಪಚ್ಚೆರತ್ನ ಮುತ್ತು  ಮಾಣಿಕ್ಯ ತೆತ್ತಿಸಿದ<br/>ಶಿವಾಲಯವೆಂಬುದೊಂದು ಗುಡಿಯುಂಟು.<br/>ಆ ಗುಡಿಯೊಳಗೊಂದು ಒಂಬತ್ತು ನೆಲೆಯ ಪಾಣಿವಟ್ಟ, ಒಂದೆ ಮುಖ.<br/>ಅದರ ಮೇಲೊಂದು ಅನಂತ ಪ್ರಕಾಶವ<br/>ಗರ್ಭೀಕರಿಸಿಕೊಂಡಿರ್ಪುದೊಂದು ಲಿಂಗವುಂಟು.<br/>ಆ ಲಿಂಗಕ್ಕೆ ನೋಡಬಾರದ ಪೂಜೆಯ ಮಾಡಬೇಕು.<br/>ನುಡಿಯಬಾರದ ಮಂತ್ರವ ತುಂಬಬೇಕು.<br/>ಹಿಡಿಯಬಾರದ ಜಪವ ನುಡಿಗೆಡೆಯಿಲ್ಲದೆ ಮಾಡಬೇಕು.<br/>ಕೊಡಬಾರದ ಅರ್ಪಿತವ ಕೊಡಬೇಕು.<br/>ನೆನೆಯಬಾರದ ನೆನಹು ನೆಲೆಗೊಂಡಾತನೆ<br/>ಬಸವಣ್ಣಪ್ರಿಯ ವಿಶ್ವಕರ್ಮಟಕ್ಕೆ ಕಾಳಿಕಾವಿಮಲ ರಾಜೇಶ್ವರಲಿಂಗವುತಾನು ತಾನಾದ ಶರಣಂಗಲ್ಲದೆ ಉಳಿದವರಿಗಸಾಧ್ಯವಯ್ಯ.</font>"
}