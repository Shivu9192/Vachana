{
    "id": "/11017", 
    "vachana": "ಆರಾರಿಗೂ \n  ಅಸಾಧ್ಯವೆಂಬ\nಅಷ್ಟಪುರಿಯೆಂಬ ಬಟ್ಟಬಯಲ ಪಟ್ಟಣದೊಳಗೆ\nಪಚ್ಚೆರತ್ನ \n  ಮಾಣಿಕ್ಯ ತೆತ್ತಿಸಿದ\nಶಿವಾಲಯವೆಂಬುದೊಂದು ಗುಡಿಯುಂಟು.\nಆ ಗುಡಿಯೊಳಗೊಂದು ಒಂಬತ್ತು ನೆಲೆಯ ಪಾಣಿವಟ್ಟ, ಒಂದೆ ಮುಖ.\nಅದರ ಮೇಲೊಂದು ಅನಂತ ಪ್ರಕಾಶವ\nಗರ್ಭೀಕರಿಸಿಕೊಂಡಿರ್ಪುದೊಂದು ಲಿಂಗವುಂಟು.\nಆ ಲಿಂಗಕ್ಕೆ ನೋಡಬಾರದ ಪೂಜೆಯ ಮಾಡಬೇಕು.\nನುಡಿಯಬಾರದ ಮಂತ್ರವ ತುಂಬಬೇಕು.\nಹಿಡಿಯಬಾರದ ಜಪವ ನುಡಿಗೆಡೆಯಿಲ್ಲದೆ ಮಾಡಬೇಕು.\nಕೊಡಬಾರದ ಅರ್ಪಿತವ ಕೊಡಬೇಕು.\nನೆನೆಯಬಾರದ ನೆನಹು ನೆಲೆಗೊಂಡಾತನೆ\nಬಸವಣ್ಣಪ್ರಿಯ ವಿಶ್ವಕರ್ಮಟಕ್ಕೆ ಕಾಳಿಕಾವಿಮಲ ರಾಜೇಶ್ವರಲಿಂಗವುತಾನು ತಾನಾದ ಶರಣಂಗಲ್ಲದೆ ಉಳಿದವರಿಗಸಾಧ್ಯವಯ್ಯ.\n"
}