{
    "id": "/11024", 
    "vachana": "ಕುಲಗೋತ್ರಜಾತಿಸೂತಕದಿಂದ\nಕೆಟ್ಟವರೊಂದು ಕೋಟ್ಯಾನುಕೋಟಿ.\nಜನನಸೂತಕದಿಂದ ಕೆಟ್ಟವರು ಅನಂತಕೋಟಿ.\nಮಾತಿನಸೂತಕದಿಂದ ಮೋಸವಾದವರು\nಮನು ಮುನಿಸ್ತೋಮ ಅಗಣಿತಕೋಟಿ.\nಆತ್ಮಸೂತಕದಿಂದ ಅಹಂಕರಿಸಿ ಕೆಟ್ಟವರು\nಹರಿಹರ ಬ್ರಹ್ಮಾದಿಗಳೆಲ್ಲರು.\n'ಯದ್ದೃಷ್ಟಂ ತನ್ನಷ್ಟಂ' ಎಂಬುದನರಿಯದೆ\nಹದಿನಾಲ್ಕುಲೋಕವೂ ಸಂಚಿತಾಗಾಮಿಯಾಗಿ\nಮರಳಿ ಮರಳಿ ಹುಟ್ಟುತ್ತಿಪ್ಪರಯ್ಯ.\nಇಂತೀ ಸೂತಕದ ಪ್ರಪಂಚ ಬಿಡಲಾರದ \n  ಮರುಳುಗಳಿಗೆ\nಪರಬ್ರಹ್ಮ ದೊರಕುವದೆ ಅಯ್ಯಾ ?\nಇದು ಕಾರಣ, ನಾಮರೂಪುಕ್ರೀಗಳಿಗೆ ಸಿಲ್ಕುವನಲ್ಲವಯ್ಯ.\nಅಗಮ್ಯ \n  ಅಗೋಚರವಯ್ಯ.\nಬಸವಪ್ರಿಯ ವಿಶ್ವಕರ್ಮಟಕ್ಕೆ ಕಾಳಿಕಾವಿಮಲರಾಜೇಶ್ವರಲಿಂಗವಲ್ಲದೆ ಉಳಿದವರಿಗಿಲ್ಲವೆಂಬೆನು. \n"
}