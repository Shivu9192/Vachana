{
    "id": "11035", 
    "vachana": "<font>221<br/>ಪೃಥ್ವಿಯ ಮರೆಯ ಸುವರ್ಣದಂತೆ<br/>ಚಿಪ್ಪಿನ ಮರೆಯ ಮುತ್ತಿನಂತೆ<br/>ಅಪ್ಪುವಿನ ಮರೆಯ ಅಗ್ನಿಯಂತೆ<br/>ಒಪ್ಪದೊಳಗಣ ಮಹಾಪ್ರಕಾಶದಂತೆಯಿಪ್ಪ ಘನಲಿಂಗವನರಿಯೆ.<br/>ರುದ್ರ ಬ್ರಹ್ಮ  ವಿಷ್ಣ್ವಾವದಿಗಳು ತಮ್ಮ ಆತ್ಮಜ್ಞಾನ<br/>[ನಿಶ್ಚಿಂ]ತೆಯೆಂಬ ನಿಜವ ನೀಗಾಡಿಕೊಂಡರು.<br/>ಇದನರಿಯದೆ ಆಚರಿಸುವರು, ಆರಿಗೂ ಅಳವಲ್ಲವಯ್ಯಾ.<br/>ಇಷ್ಟಪ್ರಾಣಭಾವಸಂಬಂಧಿಗಳಪ್ಪ<br/>ಸದ್ಭಾವಾಚಾರವೆಡೆಗೊಂಡ ಶರಣಂಗಲ್ಲದೆ<br/>ಮಿಕ್ಕಿನ ದುರಾಚಾರಿಗಳಿಗೆ ಸಾಧ್ಯವಲ್ಲ,ಬಸವಪ್ರಿಯ ವಿಶ್ವಕರ್ಮಟಕ್ಕೆ ಕಾಳಿಕಾವಿಮಲ ರಾಜೇಶ್ವರಲಿಂಗವು.</font>"
}