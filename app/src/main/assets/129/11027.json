{
    "id": "11027", 
    "vachana": "ಜಾಲಗಾರಂಗೆ ಸುವರ್ಣದ ವಳಿಯನರಿದು ತೊಳೆಯಬೇಕು.\nಬಲೆಗಾರಂಗೆ ಮತ್ಸ್ಯದ ಬೆಂಬಳಿಯನರಿದು\nಕಲ್ಲಿಯ ವಳಿಯನಿಡಬೇಕು.\nಶಬರಂಗೆ ಸಂಭ್ರಮವ ಬಿಟ್ಟು, \n  ಲತೆ ಪರ್ಣಂಗಳಂತಿರಬೇಕು.\nಇಂತೀ ಹೊಲಬಿನ ತೆರನಂತೆ ಗುಣವಿವರವನರಿದು,\nಆರಾರ ಇರವಿನ ತೆರನ ಪರಿಹರಿಸಿ,\nತಾ ಸರಿಸವಾಗಿ ನಿರುತಿಗಳ ನಿಜವನರಿದು,\nಪೂಸರ ಆಶೆಯನರಿದು, ವೇಷಗಳ್ಳರ ನಿಹಿತವ ನೋಡಿ,\nವಾಚಕರ ಪರಿಹಾಸಕರ ನೀತಿಯ ತಿಳಿದು,\nಮತ್ತಾವ ರೀತಿನೀತಿಗಳಲ್ಲಿಯೂ \n  ತಾರದೆ,\nತನ್ನ ಸುನೀತವನೆ ಬೀರಿ, ತನ್ನ ಸದ್ಗುಣ ರೀತಿಯನೆ ತೋರಿ,\nತನ್ನ ಸುಗುಣವಾಸನೆಯನೆ ತೀವಿ,\nಸತ್ಕುಲಭಕ್ತಿಯ ಕುಲರೀತಿಗೆ ತನ್ನ ಸತ್ಯವನೆ ಸಾರಿಯಿಪ್ಪಾತ\nತ್ರಿವಿಧದವನಲ್ಲ, ಅರಿಷಡ್ವರ್ಗಂಗಳೊಳು ನಿಲ್ಲ.\nಪಂಚೇಂದ್ರಿಯಂಗಳ \n  ಸುಖದವನಲ್ಲ.\nಮಿಕ್ಕಾದ ಬಹುವಿಷಯದ ಗೊಂಚಲ ತೊಂಬೆಯವಗಿಲ್ಲ.\nಬಸವಣ್ಣಪ್ರಿಯ ವಿಶ್ವಕರ್ಮಟಕ್ಕೆಕಾಳಿಕಾವಿಮಲ ರಾಜೇಶ್ವರಲಿಂಗವು ತಾನು ತಾನೆ.\n"
}