{
    "id": "11042", 
    "vachana": "<font>228<br/>ವಿಕಾರಿ ವಿರಕ್ತನಲ್ಲ.<br/>ಪ್ರಕೃತಿಜೀವಿ ಅರ್ತಿಕಾರ  ಕ್ಷಣಿಕ  ಪರಿಹಾಸಕ ಭಕ್ತನಲ್ಲ.<br/>ಕುಚಿತ್ತ ಕುಹಕ  ದುರ್ವಿದಗ್ಧ ಪಿಸುಣ<br/>ಘಾತುಕ ಅಪ್ರಮಾಣ  ಗುರುಮೂರ್ತಿಯಲ್ಲ.<br/>ಈ ತ್ರಿವಿಧಧರ್ಮ ಇದಿರಾತ್ಮನನರಿಯದೆ<br/>ಬೇಡಿ ಕಾಡಿಯುಂಬವ ಚರಮೂರ್ತಿಯಲ್ಲ.<br/>ಸತ್ಯರುಗಳ ಇಚ್ಫೆಯನರಿದು<br/>ಅಚ್ಚೊತ್ತಿದಂತಿರದಿರ್ದಡೆ ಕರ್ತೃಸ್ವರೂಪಕೆ ಸಲ್ಲ.<br/>ಇಂತಿವರಲ್ಲಿ ಅವಗುಣವ ಕಂಡು ಭಕ್ತಂಗೆ ಬಿಡಬಾರದು.<br/>ಬಾಯೊಳಗಣ ಬಗದಳದಂತೆ ವಿರಕ್ತಂಗೂ ಗುರುಚರಕ್ಕೂ<br/>ಪರಶಿವಮೂರ್ತಿಗೂ ಸದ್ಭಕ್ತನೆ ಘನ.<br/>ಅಷ್ಟಾಷಷ್ಟಿಕೋಟಿತೀರ್ಥಂಗಳು, ದಿವ್ಯದೇವಸ್ಥಾನಂಗಳು<br/>ಸಕಲ ವೇದ ಶಾಸ್ತ್ರ ಪುರಾಣ ಆಗಮಂಗಳು<br/>ಭಕ್ತನ ಬಾಗಿಲ ನೀರಿಂಗೆ ಸರಿಯಲ್ಲವೆಂದು<br/>ಬಸವಣ್ಣಪ್ರಿಯ ವಿಶ್ವಕರ್ಮಟಕ್ಕೆ ಕಾಳಿಕಾವಿಮಲ ರಾಜೇಶ್ವರಲಿಂಗವುಭಕ್ತರ ಕಟ್ಟುಗೊತ್ತಿನಲ್ಲಿರಬೇಕು.</font>"
}