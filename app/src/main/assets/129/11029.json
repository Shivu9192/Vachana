{
    "id": "/11029", 
    "vachana": "ನಿರ್ವಯಲು ಸಾಮೀಪ್ಯ ಸಾಯುಜ್ಯವೆಂಬ ಒಡ್ಡುಗಲ್ಲ ಮೇಲೆ\nಸಕಲಸಾಮ್ರಾಜ್ಯವೆಂಬ ಶಿವಪುರವುಂಟು.\nಆ ಪುರಕ್ಕೆ \n  \n  ರತ್ನದಿಂದ ತೆತ್ತಿಸಿದ ಕೊತ್ತಳ.\nಕೋಳು ಹೋಗದ ಮುಗಿಲಟ್ಟಣೆಯ ಪುರವನಾಳೆನೆಂಬುವರು.\nಅಂದು ಆಗದು ಸರಸವಲ್ಲ.\nಶಾಸ್ತ್ರದ ಕೊನೆಯ ಮೇಲಣ ಅವಧಾನದಂತೆ\nತೋರಿಯಡಗುವ ವಿದ್ಯುಲ್ಲತೆಯಂತೆ\nಬಯಲಲ್ಲಿ ಮೂಡುವ ಸುರಧನುವಿನಂತೆ\nಮರೀಚಿಕದಂತೆ, ಕುಸುಮದ ನನೆಯಂತೆ\n[ದುಗ್ಧಘೃತ] ಮಿಶ್ರದಂತೆ ಮನದಲ್ಲಿಯೇ ವಾಸವಪ್ಪಬಸವಣ್ಣಪ್ರಿಯ ವಿಶ್ವಕರ್ಮಟಕ್ಕೆ ಕಾಳಿಕಾವಿಮಲ ರಾಜೇಶ್ವರಲಿಂಗವು.\n"
}