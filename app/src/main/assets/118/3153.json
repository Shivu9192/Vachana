{
    "id": "/3153", 
    "vachana": "ಆಯತವಾದ ಆರು ಗ್ರಾಮಕ್ಕೆ ಅರುವರು\nತಳವಾರನಿಕ್ಕಿದ ನಮ್ಮರಸು.\nಆ ಅರಸಿಂಗೆ ಕಟ್ಟಿತ್ತು ತೊಟ್ಟಿಯ ಮುಖಸಾಲೆಯ ಮಂಟಪ.\nಆ ತಳವಾರರಿಗೆ ಕಟ್ಟಿತ್ತು ಕೈಸಾಲೆಯ ಮಂಟಪ.\nಆ ಒಬ್ಬೊಬ್ಬ ತಳವಾರಂಗೆ ಆರಾರು ಗೆಣೆಯರ ಕೂಡಿಸಿ\n ಕೊಡಲು,\nಆ ಗೆಣೆಯರು ತಮಗೊಬ್ಬೊಬ್ಬರಿಗೆ\nಆರಾರು ಸಖರ ಕೂಡಿಕೊಂಡ ಪರಿಯ ನೋಡಾ.\nಆ ಸಖರು ಆ ಗೆಣೆಯರೊಳಡಗಿ,\nಆ ಗೆಣೆಯರು ಆ ತಳವಾರರೊಳಡಗಿ,\nಆ ತಳವಾರರ ಕಂಡು \n  ತನ್ನ ಹೆಂಡತಿಯ\nತಬ್ಬಿಕೊಂಡು ಉರಿಯ ಪೆÇಗಲಾಗಿ,\nಎನ್ನ ಗಂಡ ಕಪಿಲಸಿದ್ಧಮಲ್ಲಿಕಾರ್ಜುನನನಾ ಕೇಳಲು ಬಯಲ ಬಿತ್ತಿ ಎಂದನು\n"
}