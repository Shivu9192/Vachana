{
    "id": "5161", 
    "vachana": "<font>1419<br/>ನಿನ್ನ ದೇಹ ನೋಡುವಡೆ ಪಂಚಭೌತಿಕ,<br/>ನೀ ನೋಡುವಡೆ ಜೀವಾಂಶಿಕ;<br/>ನಿನ್ನ ಧನ ನೋಡುವಡೆ ಕುಬೇರನದು,<br/>ನಿನ್ನ ಮನ ನೋಡುವಡೆ ವಾಯುವ ಕೂಡಿದ್ದು ;<br/>ವಿಚಾರಿಸಿ ನೋಡಿದಡೆ ಬ್ರಹ್ಮನದು.<br/>ನಾ ಮಾಡುವೆನೆಂದಡೆ ಅದು ಆದಿಶಕ್ತಿ ಚೈತನ್ಯ ;<br/>ನಾ ತಿಳಿದಿಹೆನೆಂದಡೆ ಅದು ಜ್ಞಾನದ ಬಲ.<br/>ಆ ಜ್ಞಾನವು ನಾ ಎಂದಡೆ ಇದಿರಿಟ್ಟು ತೋರುತ್ತದೆ.<br/>ತೋರುವ ಆನಂದಮೂರ್ತಿ ನಾ ಎಂದಡೆ<br/>ಅದು ಸಾಕ್ಷಿಯಾಗಿ ನಿಂದಿತ್ತು.<br/>ಸಾಕ್ಷಿ ಎಂಬುದದು ತಿಳಿದು ತಿಳಿಯದೆಂಬುದಕ್ಕೆ,ಬಯಲಾದ ನಮ್ಮ ಕಪಿಲಸಿದ್ಧಮಲ್ಲಿಕಾರ್ಜುನ ತಂದೆಯು. </font>"
}