{
    "id": "/5161", 
    "vachana": "ನಿನ್ನ ದೇಹ ನೋಡುವಡೆ ಪಂಚಭೌತಿಕ,\nನೀ ನೋಡುವಡೆ ಜೀವಾಂಶಿಕ;\nನಿನ್ನ ಧನ ನೋಡುವಡೆ ಕುಬೇರನದು,\nನಿನ್ನ ಮನ ನೋಡುವಡೆ ವಾಯುವ ಕೂಡಿದ್ದು ;\nವಿಚಾರಿಸಿ ನೋಡಿದಡೆ ಬ್ರಹ್ಮನದು.\nನಾ ಮಾಡುವೆನೆಂದಡೆ ಅದು ಆದಿಶಕ್ತಿ ಚೈತನ್ಯ ;\nನಾ ತಿಳಿದಿಹೆನೆಂದಡೆ ಅದು ಜ್ಞಾನದ ಬಲ.\nಆ ಜ್ಞಾನವು ನಾ ಎಂದಡೆ ಇದಿರಿಟ್ಟು ತೋರುತ್ತದೆ.\nತೋರುವ ಆನಂದಮೂರ್ತಿ ನಾ ಎಂದಡೆ\nಅದು ಸಾಕ್ಷಿಯಾಗಿ ನಿಂದಿತ್ತು.\nಸಾಕ್ಷಿ ಎಂಬುದದು ತಿಳಿದು ತಿಳಿಯದೆಂಬುದಕ್ಕೆ,ಬಯಲಾದ ನಮ್ಮ ಕಪಿಲಸಿದ್ಧಮಲ್ಲಿಕಾರ್ಜುನ ತಂದೆಯು. \n"
}