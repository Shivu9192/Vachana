{
    "id": "892", 
    "vachana": "<font>508<br/>ಗುರುವಿನ ಕೃಪೆಯಿಂದ<br/>ಸಾಧಾರಣ ತನುವ ಮರೆದೆ.<br/>ಗುರುವಿನ ಕೃಪೆಯಿಂದ<br/>ಮಲತ್ರಯದ ಪಂಕವ ತೊಳೆದೆ.<br/>ಗುರುವಿನ ಕೃಪೆಯಿಂದ<br/>ದೀಕ್ಷಾತ್ರಯಂದನುಭವಿಯಾದೆ.<br/>ಗುರುವಿನ ಕೃಪೆಯಿಂದ<br/>ಶುದ್ಧಸಿದ್ಧಪ್ರಸಿದ್ಧ ಪ್ರಮಾಣವನರಿದವನಾದೆ.<br/>ಎನಗೆ ಅಧಿಕ್ಯವಪ್ಪ ವಸ್ತು  ಎನಗೆ ಬೇರೊಂದೂ ಇಲ್ಲ.<br/>ಅದೇನು ಕಾರಣ? ಅವನಾದೆನಾಗಿ.<br/>ಗುರುವೆ ಎನ್ನ ತನುವಿಗೆ ಲಿಂಗದೀಕ್ಷೆಯ ಮಾಡಿ,<br/>ಎನ್ನ ಜ್ಞಾನಕ್ಕೆ ಸ್ವಾನುಭಾವದೀಕ್ಷೆಯ ಮಾಡಿ,<br/>ಎನ್ನ ತನುಮನದ್ಲ ವಂಚನೆಯಿಲ್ಲದೆ<br/>ಮಾಡಲೆಂದು ಜಂಗಮೀಕ್ಷೆಯ ಮಾಡಿ,<br/>ಎನ್ನ ಸರ್ವಾಂಗವೂ ನಿನ್ನ ವಿಶ್ರಾಮಸ್ಥಾನ<br/>ಶುದ್ಧಮಂಟಪವಾದ ಕಾರಣದಲ್ಲಿ<br/>ಲೋಕವ್ಯಾಪ್ತಿಯನರಿದೆ, ಲೋಕವೆನ್ನೊಳಗಾಯಿತು,<br/>ಆ ಲೋಕಕ್ಕೆ ಹೊರಗಾದೆ.<br/>ಅದೇನು ಕಾರಣ?<br/>ಜನನ ಮರಣ ಪ್ರಳಯಕ್ಕೆ ನಾ ಹೊರಗಾದೆ ನಾ.<br/>ನೀ ಸದ್ಗುರುವೆ<br/>ಎನ್ನ ಭವದ ಬೇರ ಹರಿದೆ ಗುರುವೆ,<br/>ಭವಪಾಶ ವಿಮೋಚನಾ<br/>ಅವ್ವೆಯ ಮನದ ಸರ್ವಾಂಗಲೋಲುಪ್ತ<br/>ಭುಕ್ತಿ ಮುಕ್ತಿ ಫಲಪ್ರದಾಯಕ ಗುರುವೆ ಬಸವಣ್ಣ,<br/>ಕಪಿಲಸಿದ್ಧಮಲ್ಲಿಕಾರ್ಜುನ<br/>ನೀನಾಗಿ ಚೆನ್ನಬಸವಣ್ಣನಾಗಿ,<br/>ಪ್ರಭು ಮೊದಲಾದ ಅಸಂಖ್ಯಾತರೆಲ್ಲರನೂತೋರಿದೆ ಗುರುವೆ ಕಪಿಲಸಿದ್ಧಮಲ್ಲಿಕಾರ್ಜು£</font>"
}