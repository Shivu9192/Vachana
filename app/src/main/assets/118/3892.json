{
    "id": "/3892", 
    "vachana": "ಗುರುವಿನ ಕೃಪೆಯಿಂದ\nಸಾಧಾರಣ ತನುವ ಮರೆದೆ.\nಗುರುವಿನ ಕೃಪೆಯಿಂದ\nಮಲತ್ರಯದ ಪಂಕವ ತೊಳೆದೆ.\nಗುರುವಿನ ಕೃಪೆಯಿಂದ\nದೀಕ್ಷಾತ್ರಯಂದನುಭವಿಯಾದೆ.\nಗುರುವಿನ ಕೃಪೆಯಿಂದ\nಶುದ್ಧಸಿದ್ಧಪ್ರಸಿದ್ಧ ಪ್ರಮಾಣವನರಿದವನಾದೆ.\nಎನಗೆ ಅಧಿಕ್ಯವಪ್ಪ \n  ಎನಗೆ ಬೇರೊಂದೂ ಇಲ್ಲ.\nಅದೇನು ಕಾರಣ? ಅವನಾದೆನಾಗಿ.\nಗುರುವೆ ಎನ್ನ ತನುವಿಗೆ ಲಿಂಗದೀಕ್ಷೆಯ ಮಾಡಿ,\nಎನ್ನ ಜ್ಞಾನಕ್ಕೆ ಸ್ವಾನುಭಾವದೀಕ್ಷೆಯ ಮಾಡಿ,\nಎನ್ನ ತನುಮನದ್ಲ ವಂಚನೆಯಿಲ್ಲದೆ\nಮಾಡಲೆಂದು ಜಂಗಮೀಕ್ಷೆಯ ಮಾಡಿ,\nಎನ್ನ ಸರ್ವಾಂಗವೂ ನಿನ್ನ ವಿಶ್ರಾಮಸ್ಥಾನ\nಶುದ್ಧಮಂಟಪವಾದ ಕಾರಣದಲ್ಲಿ\nಲೋಕವ್ಯಾಪ್ತಿಯನರಿದೆ, ಲೋಕವೆನ್ನೊಳಗಾಯಿತು,\nಆ ಲೋಕಕ್ಕೆ ಹೊರಗಾದೆ.\nಅದೇನು ಕಾರಣ?\nಜನನ ಮರಣ ಪ್ರಳಯಕ್ಕೆ ನಾ ಹೊರಗಾದೆ ನಾ.\nನೀ ಸದ್ಗುರುವೆ\nಎನ್ನ ಭವದ ಬೇರ ಹರಿದೆ ಗುರುವೆ,\nಭವಪಾಶ ವಿಮೋಚನಾ\nಅವ್ವೆಯ ಮನದ ಸರ್ವಾಂಗಲೋಲುಪ್ತ\nಭುಕ್ತಿ ಮುಕ್ತಿ ಫಲಪ್ರದಾಯಕ ಗುರುವೆ ಬಸವಣ್ಣ,\nಕಪಿಲಸಿದ್ಧಮಲ್ಲಿಕಾರ್ಜುನ\nನೀನಾಗಿ ಚೆನ್ನಬಸವಣ್ಣನಾಗಿ,\nಪ್ರಭು ಮೊದಲಾದ ಅಸಂಖ್ಯಾತರೆಲ್ಲರನೂತೋರಿದೆ ಗುರುವೆ ಕಪಿಲಸಿದ್ಧಮಲ್ಲಿಕಾರ್ಜು£\n"
}