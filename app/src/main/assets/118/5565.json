{
    "id": "/5565", 
    "vachana": "ಎಲ್ಲರು ಲಿಂಗವ ಪೂಜಿಸಿ ಮಹಾಪದಸ್ಥರಾದ ಪರಿಯನೊರೆವೆ\n ಕೇಳಾ:\nಸ್ಫಟಿಕ ಶಿಲಾಮಯ ಲಿಂಗವ ಪೂಜಿಸಿ,\nಸತ್ಯಲೋಕವ ಪಡೆದ ನೋಡಾ, ವಿಧಾತ್ರನು.\nಇಂದ್ರನೀಲಮಣಿ ಲಿಂಗವ ಪೂಜಿಸಿ,\nವೈಕುಂಠವ ಪಡೆದ ನೋಡಾ, ನಾರಾಯಣನು.\nಮರಕತಂಗವ ಪೂಜಿಸಿ ಅಮರಾವತಿಯ ಪಡೆದ ನೋಡಾ,\n ಉಪೇಂದ್ರನು.\nಚಿಂತಾಮಣಿ ಲಿಂಗವ ಪೂಜಿಸಿ,\nಅನಂತ ಸ್ತ್ರೀಯರ ಪಡೆದ ನೋಡಾ ಇಂದ್ರನು.\nಸುವರ್ಣಲಿಂಗವ ಪೂಜಿಸಿ, ಅಳಕಾವತಿ ನವನಿಧಿ ಉಚ್ಚೆ ೈಶ್ರವ\nಪರಮಾತ್ಮಮಿತ್ರತ್ವ ಪಡೆದ ನೋಡಾ, ಕುಬೇರನು.\nಹಿತ್ತಾಳೆಯ ಲಿಂಗವ ಪೂಜಿಸಿ,\nಸರ್ವಸಖತ್ವ ಸರ್ವದ್ರವ್ಯತ್ವ ಶಿವಕರುಣತ್ವ ಪಡೆದ ನೋಡಾ,\n ಪವನನು.\nಕಾಂಸ್ಯಮಯ ಲಿಂಗವ ಪೂಜಿಸಿ,\nಅಷ್ಟದಿಕ್ಕುಗಳ ಪಡೆದರು ನೋಡಾ, ವಸುಗಳು.\nಮೃಣ್ಮಯ ಲಿಂಗವ ಪೂಜಿಸಿ,\nಸಂಜೀವನ ಮೊದಲಾದೌಷಧಿಗಳ ಪಡೆದರು ನೋಡಾ,\n ಅಶ್ವಿನೀಕುಮಾರರು.\nಶ್ವೇತಶಿಲಾಮಯ ಲಿಂಗವ ಪೂಜಿಸಿ,\nಮಹತ್ಪ್ರಭೆ ಸಹಸ್ರಕಿರಣ ಪಡೆದ ನೋಡಾ ಸೂರ್ಯನು.\nಮೌಕ್ತಿಕಲಿಂಗವ ಪೂಜಿಸಿ,\nಸರ್ವಸಸಿ ಅಂಕುರತ್ವ ಶಿವಮೌಳಿಧಾರಣತ್ವ ಪಡೆದ ನೋಡಾ,\n ಚಂದ್ರನು.\nವಿಚಿತ್ರವರ್ಣದ ಲಿಂಗವ ಪೂಜಿಸಿ,\nತಮ್ಮ ತಮ್ಮ ಜನನ ಮಹತ್ವ ಪಡೆದವು ನೋಡಾ, ನಕ್ಷತ್ರಂಗಳು.\nಪಚ್ಚಮಯ ಲಿಂಗವ ಪೂಜಿಸಿ,\nಸರ್ವಶಾಸ್ತ್ರ ಧುರೀಣತ್ವವ ಪಡೆದ ನೋಡಾ ಬುಧನು.\nಕಬ್ಬಿಣ ಲಿಂಗವ ಪೂಜಿಸಿ ದೈತ್ಯಾಚಾರತ್ವವ ಪಡೆದ ನೋಡಾ\n ಶುಕ್ರನು.\nವಿದ್ರುಮ ಲಿಂಗವ ಪೂಜಿಸಿ, ರಸಿಕತ್ವ ಪಡೆದ ನೋಡಾ\n ಮಂಗಳನು.\nಮಾಣಿಕ್ಯ ಲಿಂಗವ ಪೂಜಿಸಿ,\nಸರ್ವಮಂತ್ರ ಕುಶಲತ್ವ ಪಡೆದ ನೋಡಾ, ಬೃಹಸ್ಪತಿಯು.\nಅಧೋಮಯ ಲಿಂಗವ ಪೂಜಿಸಿ,\nಸರ್ವರಲ್ಲಿ ಕಷ್ಟತ್ವ ತನ್ನುಪಾಸಕರಲ್ಲಿ ಸುಖತ್ವ ಪಡೆದ ನೋಡಾ,\n ಶನಿಯು.\nಧೂಮ್ರಮಯ ಲಿಂಗವ ಪೂಜಿಸಿ,\nಅಮೃತವ ಪಡೆದರು ನೋಡಾ, ರಾಹು ಕೇತುಗಳು.\nಗೋಮಯ ಲಿಂಗವ ಪೂಜಿಸಿ,\nಕಲ್ಪತರುಗಳ ಪಡೆದರು ನೋಡಾ, ನಿರುತಿಯರು.\nಕುಶ ಲಿಂಗವ ಪೂಜಿಸಿ, ಅನೇಕ ಸಿದ್ಧಿಗಳ ಪಡೆದರು ನೋಡಾ,\n ಸಿದ್ಧರು.\nಮೂಲಿಕೆ ಲಿಂಗವ ಪೂಜಿಸಿ\nಮರಣದೂರತ್ವ ದುಃಖಸಮೀಪತ್ವ ಪಡೆದರು ನೋಡಾ,\n ಧನ್ವಂತರಿಗಳು.\nಶಂಖ ಲಿಂಗವ ಪೂಜಿಸಿ,\nಶಿವಪ್ರಸನ್ನತ್ವ ಪಡೆದ ನೋಡಾ, ಮಾರ್ಕಂಡೇಯನು.\nಪವಿತ್ರ ಲಿಂಗವ ಪೂಜಿಸಿ,\nಅಂತಃಕರಣತ್ವ ಪಡೆದ ನೋಡಾ, ಸರ್ವರಲ್ಲಿ ವಸಿಷ್ಠನು.\nದರ್ಭಸ್ತಂಭ ಲಿಂಗವ ಪೂಜಿಸಿ,\nಅರ್ಧಬ್ರಹ್ಮತ್ವ ಪಡೆದ ನೋಡಾ, ವಿಶ್ವಾಮಿತ್ರನು.\nಕೂರ್ಚ ಲಿಂಗವ ಪೂಜಸಿ,\nಸರ್ವದೇವತಾಶಿಕ್ಷತ್ವ ಪಡೆದ ನೋಡಾ, ವಾಮದೇವನು.\nತಮ್ಮ ಜ್ಞಾನಸ್ವರೂಪ ಲಿಂಗವ ಸದಾ ಪೂಜಿಸಿ,\nಜ್ಞಾನವ ಪಡೆದರು ನೋಡಾ, ಸನಕಾದಿ ಮಹಾಮುನಿಗಳು.\nಶಿರೋರತ್ನ ಲಿಂಗವ ಪೂಜಿಸಿ, ದಿವ್ಯ ಸುಂದರತ್ವ ದಿವ್ಯ ಬುದ್ಧಿ\n ಶಕ್ತಿತ್ವ\nಅನೇಕ ವರ್ಷ ನಿರ್ಜರತ್ವಪಡೆದರು ನೋಡಾ, ನಾಗರ್ಕಳು.\nಕೀಟಾಕೃತಿ ಲಿಂಗವ ಪೂಜಸಿ,\nಶಿವಸಭಾಪ್ರಸನ್ನತ್ವ ಪಡೆದರು ನೋಡಾ, ರಾಕ್ಷಸರು.\nತ್ರಿಪುರ ಲಿಂಗವ ಪೂಜಿಸಿ,\nಅನೇಕ ಪುರಗಮನತ್ವ ಕಿಂಚಿತ್ ಕಿಂಚಿತ್ ಕುಟಿಲತ್ವ ಪಡೆದರು\nನೋಡಾ, ಬ್ರಹ್ಮರಾಕ್ಷಸ ಪಿಶಾಚಿಗಳು.\nತ್ರಿಲೋಹ ಂಗವ ಪೂಜಿಸಿ,\nಅದೃಶ್ಯತ್ವ ಗೋಪನೀಯ ಕಾರ್ಯತ್ವ ಪಡೆದರು ನೋಡಾ,\n ಗುಹ್ಯಕದೇವತೆಗಳು.\nಪಂಚಲೋಹ ಂಗವ ಪೂಜಿಸಿ,\nಅನೇಕ ಮಂತ್ರಸ್ಧಿತ್ವ ಪಡೆದರು ನೋಡಾ, ಶಾಬರಾ\n ಮಾಂತ್ರಿಕರು.\nವಜ್ರ ಲಿಂಗವ ಪೂಜಿಸಿ,\nನಿತ್ಯ ಶಿವಾಭಿಷೇಕ ಮಾಡುವರು ನೋಡಾ, \n  ಮಾತೃಕೆಯರು.\nಪ್ರಸೂನ ಲಿಂಗವ ಪೂಜಿಸಿ,\nಮೂರು ಲೋಕವ ತನ್ನೊಳ್ಮಾಡಿದ ನೋಡಾ, ಮನ್ಮಥನು.\nಇಚ್ಛಾಂಗವ ಪೂಜಿಸಿ,\nಆದಿನಾರಾಯಣನ ಪಡೆದಳು ನೋಡಾ, ಲಕ್ಷ್ಮಿಯು.\nಕ್ರಿಯಾಂಗವ ಪೂಜಿಸಿ,\nಬ್ರಹ್ಮನ ಪಡೆದಳು ನೋಡಾ, ಸರಸ್ವತಿಯು.\nಪತಿ ಎಂಬ ಲಿಂಗವ ಪೂಜಿಸಿ,\nಪತಿವ್ರತತ್ವ ಪಡೆದರು ನೋಡಾ, ಅರುಂಧತಿ ಅನುಸೂಯೆ,\nಅನಲಾಯಿ ಸಾವಿತ್ರಿಯರು.\nಬಿಲ್ವಫಲ ಲಿಂಗವ ಪೂಜಿಸಿ,\nನಮ್ಮ ಪ್ರಥಮಪಾದವ ಪಡೆದರು ನೋಡಾ, ಧರ್ಮದೇವತೆಗಳು.\nಜಂಬೂಫಲ ಲಿಂಗವ ಪೂಜಿಸಿ,\nಸರ್ವರ ಪ್ರಾಣಾಕರ್ಷಣವ ಪಡೆದಳು ನೋಡಾ, ಮೃತ್ಯುದೇವತೆ.\nನಿಂಬಫಲ ಲಿಂಗವ ಪೂಜಿಸಿ,\nನಿರೋಗ ಆರೋಗ್ಯ ಪಡೆದಳು ನೋಡಾ, ಆರೋಗ್ಯದೇವತೆ.\nಆಕಾಶ ಲಿಂಗವ ಪೂಜಿಸಿ ಬಯಲ ಪಡೆದರು ನೋಡಾ,\n ಗಂಬರರು.\nಧ್ವಜ ಗವ ಪೂಜಿಸಿ ಖೇಚರತ್ವ ಪಡೆದರು ನೋಡಾ,\n ಗಗನಚಾರಿಗಳು.\nಮೋಹ ಲಿಂಗವ ಪೂಜಿಸಿ,\nಸರ್ವಜನವಶ್ಯತ್ವ ಪಡೆದುವು ನೋಡಾ, ಪಶುಪ್ರಾಣಿಗಳು.\nಬೀಜಧಾನ್ಯ ಲಿಂಗವ ಪೂಜಿಸಿ,\nಸರ್ವಧಾನ್ಯವ ಪಡೆದರು ನೋಡಾ, ಕರ್ಷಕರು.\nಇಂತಪ್ಪ ನಾನಾಕೃತಿ ಲಿಂಗವ ಪೂಜಿಸಿ, ಹಲಕೆಲವು\nಪದಸ್ಥರಾದರು ನೋಡಾ,ಕಪಿಲಸಿದ್ಧಮಲ್ಲಿಕಾರ್ಜುನಂಗದಲ್ಲಿ.\n"
}