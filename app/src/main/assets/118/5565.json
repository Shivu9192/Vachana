{
    "id": "565", 
    "vachana": "<font>1825<br/>ಎಲ್ಲರು ಲಿಂಗವ ಪೂಜಿಸಿ ಮಹಾಪದಸ್ಥರಾದ ಪರಿಯನೊರೆವೆ<br/> ಕೇಳಾ:<br/>ಸ್ಫಟಿಕ ಶಿಲಾಮಯ ಲಿಂಗವ ಪೂಜಿಸಿ,<br/>ಸತ್ಯಲೋಕವ ಪಡೆದ ನೋಡಾ, ವಿಧಾತ್ರನು.<br/>ಇಂದ್ರನೀಲಮಣಿ ಲಿಂಗವ ಪೂಜಿಸಿ,<br/>ವೈಕುಂಠವ ಪಡೆದ ನೋಡಾ, ನಾರಾಯಣನು.<br/>ಮರಕತಂಗವ ಪೂಜಿಸಿ ಅಮರಾವತಿಯ ಪಡೆದ ನೋಡಾ,<br/> ಉಪೇಂದ್ರನು.<br/>ಚಿಂತಾಮಣಿ ಲಿಂಗವ ಪೂಜಿಸಿ,<br/>ಅನಂತ ಸ್ತ್ರೀಯರ ಪಡೆದ ನೋಡಾ ಇಂದ್ರನು.<br/>ಸುವರ್ಣಲಿಂಗವ ಪೂಜಿಸಿ, ಅಳಕಾವತಿ ನವನಿಧಿ ಉಚ್ಚೆ ೈಶ್ರವ<br/>ಪರಮಾತ್ಮಮಿತ್ರತ್ವ ಪಡೆದ ನೋಡಾ, ಕುಬೇರನು.<br/>ಹಿತ್ತಾಳೆಯ ಲಿಂಗವ ಪೂಜಿಸಿ,<br/>ಸರ್ವಸಖತ್ವ ಸರ್ವದ್ರವ್ಯತ್ವ ಶಿವಕರುಣತ್ವ ಪಡೆದ ನೋಡಾ,<br/> ಪವನನು.<br/>ಕಾಂಸ್ಯಮಯ ಲಿಂಗವ ಪೂಜಿಸಿ,<br/>ಅಷ್ಟದಿಕ್ಕುಗಳ ಪಡೆದರು ನೋಡಾ, ವಸುಗಳು.<br/>ಮೃಣ್ಮಯ ಲಿಂಗವ ಪೂಜಿಸಿ,<br/>ಸಂಜೀವನ ಮೊದಲಾದೌಷಧಿಗಳ ಪಡೆದರು ನೋಡಾ,<br/> ಅಶ್ವಿನೀಕುಮಾರರು.<br/>ಶ್ವೇತಶಿಲಾಮಯ ಲಿಂಗವ ಪೂಜಿಸಿ,<br/>ಮಹತ್ಪ್ರಭೆ ಸಹಸ್ರಕಿರಣ ಪಡೆದ ನೋಡಾ ಸೂರ್ಯನು.<br/>ಮೌಕ್ತಿಕಲಿಂಗವ ಪೂಜಿಸಿ,<br/>ಸರ್ವಸಸಿ ಅಂಕುರತ್ವ ಶಿವಮೌಳಿಧಾರಣತ್ವ ಪಡೆದ ನೋಡಾ,<br/> ಚಂದ್ರನು.<br/>ವಿಚಿತ್ರವರ್ಣದ ಲಿಂಗವ ಪೂಜಿಸಿ,<br/>ತಮ್ಮ ತಮ್ಮ ಜನನ ಮಹತ್ವ ಪಡೆದವು ನೋಡಾ, ನಕ್ಷತ್ರಂಗಳು.<br/>ಪಚ್ಚಮಯ ಲಿಂಗವ ಪೂಜಿಸಿ,<br/>ಸರ್ವಶಾಸ್ತ್ರ ಧುರೀಣತ್ವವ ಪಡೆದ ನೋಡಾ ಬುಧನು.<br/>ಕಬ್ಬಿಣ ಲಿಂಗವ ಪೂಜಿಸಿ ದೈತ್ಯಾಚಾರತ್ವವ ಪಡೆದ ನೋಡಾ<br/> ಶುಕ್ರನು.<br/>ವಿದ್ರುಮ ಲಿಂಗವ ಪೂಜಿಸಿ, ರಸಿಕತ್ವ ಪಡೆದ ನೋಡಾ<br/> ಮಂಗಳನು.<br/>ಮಾಣಿಕ್ಯ ಲಿಂಗವ ಪೂಜಿಸಿ,<br/>ಸರ್ವಮಂತ್ರ ಕುಶಲತ್ವ ಪಡೆದ ನೋಡಾ, ಬೃಹಸ್ಪತಿಯು.<br/>ಅಧೋಮಯ ಲಿಂಗವ ಪೂಜಿಸಿ,<br/>ಸರ್ವರಲ್ಲಿ ಕಷ್ಟತ್ವ ತನ್ನುಪಾಸಕರಲ್ಲಿ ಸುಖತ್ವ ಪಡೆದ ನೋಡಾ,<br/> ಶನಿಯು.<br/>ಧೂಮ್ರಮಯ ಲಿಂಗವ ಪೂಜಿಸಿ,<br/>ಅಮೃತವ ಪಡೆದರು ನೋಡಾ, ರಾಹು ಕೇತುಗಳು.<br/>ಗೋಮಯ ಲಿಂಗವ ಪೂಜಿಸಿ,<br/>ಕಲ್ಪತರುಗಳ ಪಡೆದರು ನೋಡಾ, ನಿರುತಿಯರು.<br/>ಕುಶ ಲಿಂಗವ ಪೂಜಿಸಿ, ಅನೇಕ ಸಿದ್ಧಿಗಳ ಪಡೆದರು ನೋಡಾ,<br/> ಸಿದ್ಧರು.<br/>ಮೂಲಿಕೆ ಲಿಂಗವ ಪೂಜಿಸಿ<br/>ಮರಣದೂರತ್ವ ದುಃಖಸಮೀಪತ್ವ ಪಡೆದರು ನೋಡಾ,<br/> ಧನ್ವಂತರಿಗಳು.<br/>ಶಂಖ ಲಿಂಗವ ಪೂಜಿಸಿ,<br/>ಶಿವಪ್ರಸನ್ನತ್ವ ಪಡೆದ ನೋಡಾ, ಮಾರ್ಕಂಡೇಯನು.<br/>ಪವಿತ್ರ ಲಿಂಗವ ಪೂಜಿಸಿ,<br/>ಅಂತಃಕರಣತ್ವ ಪಡೆದ ನೋಡಾ, ಸರ್ವರಲ್ಲಿ ವಸಿಷ್ಠನು.<br/>ದರ್ಭಸ್ತಂಭ ಲಿಂಗವ ಪೂಜಿಸಿ,<br/>ಅರ್ಧಬ್ರಹ್ಮತ್ವ ಪಡೆದ ನೋಡಾ, ವಿಶ್ವಾಮಿತ್ರನು.<br/>ಕೂರ್ಚ ಲಿಂಗವ ಪೂಜಸಿ,<br/>ಸರ್ವದೇವತಾಶಿಕ್ಷತ್ವ ಪಡೆದ ನೋಡಾ, ವಾಮದೇವನು.<br/>ತಮ್ಮ ಜ್ಞಾನಸ್ವರೂಪ ಲಿಂಗವ ಸದಾ ಪೂಜಿಸಿ,<br/>ಜ್ಞಾನವ ಪಡೆದರು ನೋಡಾ, ಸನಕಾದಿ ಮಹಾಮುನಿಗಳು.<br/>ಶಿರೋರತ್ನ ಲಿಂಗವ ಪೂಜಿಸಿ, ದಿವ್ಯ ಸುಂದರತ್ವ ದಿವ್ಯ ಬುದ್ಧಿ<br/> ಶಕ್ತಿತ್ವ<br/>ಅನೇಕ ವರ್ಷ ನಿರ್ಜರತ್ವಪಡೆದರು ನೋಡಾ, ನಾಗರ್ಕಳು.<br/>ಕೀಟಾಕೃತಿ ಲಿಂಗವ ಪೂಜಸಿ,<br/>ಶಿವಸಭಾಪ್ರಸನ್ನತ್ವ ಪಡೆದರು ನೋಡಾ, ರಾಕ್ಷಸರು.<br/>ತ್ರಿಪುರ ಲಿಂಗವ ಪೂಜಿಸಿ,<br/>ಅನೇಕ ಪುರಗಮನತ್ವ ಕಿಂಚಿತ್ ಕಿಂಚಿತ್ ಕುಟಿಲತ್ವ ಪಡೆದರು<br/>ನೋಡಾ, ಬ್ರಹ್ಮರಾಕ್ಷಸ ಪಿಶಾಚಿಗಳು.<br/>ತ್ರಿಲೋಹ ಂಗವ ಪೂಜಿಸಿ,<br/>ಅದೃಶ್ಯತ್ವ ಗೋಪನೀಯ ಕಾರ್ಯತ್ವ ಪಡೆದರು ನೋಡಾ,<br/> ಗುಹ್ಯಕದೇವತೆಗಳು.<br/>ಪಂಚಲೋಹ ಂಗವ ಪೂಜಿಸಿ,<br/>ಅನೇಕ ಮಂತ್ರಸ್ಧಿತ್ವ ಪಡೆದರು ನೋಡಾ, ಶಾಬರಾ<br/> ಮಾಂತ್ರಿಕರು.<br/>ವಜ್ರ ಲಿಂಗವ ಪೂಜಿಸಿ,<br/>ನಿತ್ಯ ಶಿವಾಭಿಷೇಕ ಮಾಡುವರು ನೋಡಾ, ಸಪ್ತ  ಮಾತೃಕೆಯರು.<br/>ಪ್ರಸೂನ ಲಿಂಗವ ಪೂಜಿಸಿ,<br/>ಮೂರು ಲೋಕವ ತನ್ನೊಳ್ಮಾಡಿದ ನೋಡಾ, ಮನ್ಮಥನು.<br/>ಇಚ್ಛಾಂಗವ ಪೂಜಿಸಿ,<br/>ಆದಿನಾರಾಯಣನ ಪಡೆದಳು ನೋಡಾ, ಲಕ್ಷ್ಮಿಯು.<br/>ಕ್ರಿಯಾಂಗವ ಪೂಜಿಸಿ,<br/>ಬ್ರಹ್ಮನ ಪಡೆದಳು ನೋಡಾ, ಸರಸ್ವತಿಯು.<br/>ಪತಿ ಎಂಬ ಲಿಂಗವ ಪೂಜಿಸಿ,<br/>ಪತಿವ್ರತತ್ವ ಪಡೆದರು ನೋಡಾ, ಅರುಂಧತಿ ಅನುಸೂಯೆ,<br/>ಅನಲಾಯಿ ಸಾವಿತ್ರಿಯರು.<br/>ಬಿಲ್ವಫಲ ಲಿಂಗವ ಪೂಜಿಸಿ,<br/>ನಮ್ಮ ಪ್ರಥಮಪಾದವ ಪಡೆದರು ನೋಡಾ, ಧರ್ಮದೇವತೆಗಳು.<br/>ಜಂಬೂಫಲ ಲಿಂಗವ ಪೂಜಿಸಿ,<br/>ಸರ್ವರ ಪ್ರಾಣಾಕರ್ಷಣವ ಪಡೆದಳು ನೋಡಾ, ಮೃತ್ಯುದೇವತೆ.<br/>ನಿಂಬಫಲ ಲಿಂಗವ ಪೂಜಿಸಿ,<br/>ನಿರೋಗ ಆರೋಗ್ಯ ಪಡೆದಳು ನೋಡಾ, ಆರೋಗ್ಯದೇವತೆ.<br/>ಆಕಾಶ ಲಿಂಗವ ಪೂಜಿಸಿ ಬಯಲ ಪಡೆದರು ನೋಡಾ,<br/> ಗಂಬರರು.<br/>ಧ್ವಜ ಗವ ಪೂಜಿಸಿ ಖೇಚರತ್ವ ಪಡೆದರು ನೋಡಾ,<br/> ಗಗನಚಾರಿಗಳು.<br/>ಮೋಹ ಲಿಂಗವ ಪೂಜಿಸಿ,<br/>ಸರ್ವಜನವಶ್ಯತ್ವ ಪಡೆದುವು ನೋಡಾ, ಪಶುಪ್ರಾಣಿಗಳು.<br/>ಬೀಜಧಾನ್ಯ ಲಿಂಗವ ಪೂಜಿಸಿ,<br/>ಸರ್ವಧಾನ್ಯವ ಪಡೆದರು ನೋಡಾ, ಕರ್ಷಕರು.<br/>ಇಂತಪ್ಪ ನಾನಾಕೃತಿ ಲಿಂಗವ ಪೂಜಿಸಿ, ಹಲಕೆಲವು<br/>ಪದಸ್ಥರಾದರು ನೋಡಾ,ಕಪಿಲಸಿದ್ಧಮಲ್ಲಿಕಾರ್ಜುನಂಗದಲ್ಲಿ.</font>"
}