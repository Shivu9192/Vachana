{
    "id": "4355", 
    "vachana": "<font>759<br/>ಪರಶಕ್ತಿ ಅದಿಯೈಯ್ದ ಬೆರೆಸಿ ಬೆರೆಯದೆ<br/>ಬ್ರಹ್ಮವನರಿದೆನೆಂಬ ಯೋಗಿ ಕೇಳಾ.<br/>ಅದು ಸಗುಣದಲ್ಲಿ ತಾತ್ಪರ್ಯ<br/>ಅದು ನಿಷ್ಕಳದಲ್ಲಿ ನಿತ್ಯ<br/>ಅರಿದೆನೆಂಬ ಯೋಗಿ ಕೇಳಾ.<br/>ಅದು ಅನಾಹತದಲ್ಲಿ ಆನಂದ,<br/>ಅದು ಭಕ್ತಿಜ್ಞಾನವೈರಾಗ್ಯವಂ ಕೂಡಿದ ಏಕಮತ<br/>ಅದು ಪದ  ನಾಲ್ಕು ಮೀರಿದ ಮಹಾಮತ.<br/>ಅದು ಉಂಡುದನುಣ್ಣದು, ಅದು ಬಂದಲ್ಲಿ ಬಾರದು,<br/>ಅದು ಸಕಳದಲ್ಲಿಯೂ ತಾನೆ ನಿಷ್ಕಳದಲ್ಲಿಯೂ ತಾನೆ,<br/>ಅದು ಪ್ರಾಪಂಚಿಕದಲ್ಲಿಯೂ ತಾನೆ, ಅದು ತಾತ್ಪರ್ಯದಲ್ಲಿಯೂ<br/> ತಾನೆ.<br/>ಅದು ಸಕಲ  ಸರ್ವದ ನಿಷ್ಕಳದ ನಿರ್ಮಳದ<br/>ಮದದ ಮಾತ್ಸರ್ಯದ ಬಣ್ಣ  ಹಲವರಿದ<br/>ಅತಿಗಳೆದ ಪರಮಸೀಮೆಯ ಅರಿದೆನೆಂಬ ಯೋಗಿ.<br/>ಅದು ಒಂದರಲ್ಲಿ ನಿತ್ಯ, ಎರಡರಲ್ಲಿ ತಾತ್ಪರ್ಯ,<br/>ಮೂರರಲ್ಲಿ ಮುಕ್ತ, ನಾಲ್ಕರಲ್ಲಿ ಕ್ರೋಧಿ,<br/>ಐದರಲ್ಲಿ ಆನಂದ, ಆರರಲ್ಲಿ ತಾನೆ,<br/>ಇಪ್ಪತ್ತೈದು ಪಟ್ಟಣದ ತಾತ್ಪರ್ಯಂಗಳನ್ನರಿತು<br/>ಮೂವತ್ತಾರು ವೃಕ್ಷಂಗಳ ಮೇಲೆ<br/>ಹಣ್ಣೊಂದೆ ಆಯಿತ್ತು ಕಾಣಾ.<br/>ಆ ಹಣ್ಣು  ಹಣಿತು, ತೊಟ್ಟುಬಿಟ್ಟು<br/>ನಿರ್ಮಳ ಜ್ಞಾನಾಮೃತಂ ತುಂಬಿ<br/>ಭೂಮಿಯ ಮೇಲೆ ಬಿದ್ದಿತು.<br/>ಆ ಬಿದ್ದ ಭೂಮಿ ಪರಲೋಕ.<br/>ಆ ಹಣ್ಣ ಗುರು ಕರುಣವುಳ್ಳವಂಗಲ್ಲದೆ ಮೆಲಲಿಲ್ಲ.<br/>ದೀಕ್ಷತ್ರಯದಲ್ಲಿ ಅನುಮಿಷನಾದಂಗಲ್ಲದೆ<br/>ಆ ಲೋಕದಲ್ಲಿರಲಿಲ್ಲ.<br/>ಆ ಲೋಕದಲ್ಲಿದ್ದವಂಗೆ ಅಜಲೋಕದ ಅಮೃತವನು<br/>ನಿತ್ಯವು ಸೇವಿಸಿ ಸತ್ಯಮುಕ್ತನಾಗಿ<br/>ಬೇಡಿದವಕ್ಕೆ ಬೇಡಿದ ಪರಿಯ ಕೇವಲವನಿತ್ತು<br/>ತಾನು ಕಾಂಕ್ಷೆಗೆ ಹೊರಗಾಗಿ<br/>ಕಾಲನ ಕಮ್ಮಟಕ್ಕೆ ಕಳವಣ್ಣವಾಗಿ<br/>ನಿತ್ಯಸಂಗಮಕ್ಕೆ ಸಂಯೋಗವಾಗಿ<br/>ಕಪಿಲಸಿದ್ಧ ಮ್ಲಕಾರ್ಜುನಯ್ಯನೆಂಬ<br/>ಅನಾಹತ ಮೂಲಗುರುವಾಗಿ,ಎನ್ನನಿಷ್ಟಕ್ಕೆ ಪ್ರಾಪ್ತಿಸಿದನಯ್ಯಾ.</font>"
}