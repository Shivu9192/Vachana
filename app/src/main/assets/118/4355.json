{
    "id": "4355", 
    "vachana": "ಪರಶಕ್ತಿ ಅದಿಯೈಯ್ದ ಬೆರೆಸಿ ಬೆರೆಯದೆ\nಬ್ರಹ್ಮವನರಿದೆನೆಂಬ ಯೋಗಿ ಕೇಳಾ.\nಅದು ಸಗುಣದಲ್ಲಿ ತಾತ್ಪರ್ಯ\nಅದು ನಿಷ್ಕಳದಲ್ಲಿ ನಿತ್ಯ\nಅರಿದೆನೆಂಬ ಯೋಗಿ ಕೇಳಾ.\nಅದು ಅನಾಹತದಲ್ಲಿ ಆನಂದ,\nಅದು ಭಕ್ತಿಜ್ಞಾನವೈರಾಗ್ಯವಂ ಕೂಡಿದ ಏಕಮತ\nಅದು \n  ನಾಲ್ಕು ಮೀರಿದ ಮಹಾಮತ.\nಅದು ಉಂಡುದನುಣ್ಣದು, ಅದು ಬಂದಲ್ಲಿ ಬಾರದು,\nಅದು ಸಕಳದಲ್ಲಿಯೂ ತಾನೆ ನಿಷ್ಕಳದಲ್ಲಿಯೂ ತಾನೆ,\nಅದು ಪ್ರಾಪಂಚಿಕದಲ್ಲಿಯೂ ತಾನೆ, ಅದು ತಾತ್ಪರ್ಯದಲ್ಲಿಯೂ\n ತಾನೆ.\nಅದು \n  ಸರ್ವದ ನಿಷ್ಕಳದ ನಿರ್ಮಳದ\nಮದದ ಮಾತ್ಸರ್ಯದ \n  ಹಲವರಿದ\nಅತಿಗಳೆದ ಪರಮಸೀಮೆಯ ಅರಿದೆನೆಂಬ ಯೋಗಿ.\nಅದು ಒಂದರಲ್ಲಿ ನಿತ್ಯ, ಎರಡರಲ್ಲಿ ತಾತ್ಪರ್ಯ,\nಮೂರರಲ್ಲಿ ಮುಕ್ತ, ನಾಲ್ಕರಲ್ಲಿ ಕ್ರೋಧಿ,\nಐದರಲ್ಲಿ ಆನಂದ, ಆರರಲ್ಲಿ ತಾನೆ,\nಇಪ್ಪತ್ತೈದು ಪಟ್ಟಣದ ತಾತ್ಪರ್ಯಂಗಳನ್ನರಿತು\nಮೂವತ್ತಾರು ವೃಕ್ಷಂಗಳ ಮೇಲೆ\nಹಣ್ಣೊಂದೆ ಆಯಿತ್ತು ಕಾಣಾ.\nಆ \n  ಹಣಿತು, ತೊಟ್ಟುಬಿಟ್ಟು\nನಿರ್ಮಳ ಜ್ಞಾನಾಮೃತಂ ತುಂಬಿ\nಭೂಮಿಯ ಮೇಲೆ ಬಿದ್ದಿತು.\nಆ ಬಿದ್ದ ಭೂಮಿ ಪರಲೋಕ.\nಆ ಹಣ್ಣ ಗುರು ಕರುಣವುಳ್ಳವಂಗಲ್ಲದೆ ಮೆಲಲಿಲ್ಲ.\nದೀಕ್ಷತ್ರಯದಲ್ಲಿ ಅನುಮಿಷನಾದಂಗಲ್ಲದೆ\nಆ ಲೋಕದಲ್ಲಿರಲಿಲ್ಲ.\nಆ ಲೋಕದಲ್ಲಿದ್ದವಂಗೆ ಅಜಲೋಕದ ಅಮೃತವನು\nನಿತ್ಯವು ಸೇವಿಸಿ ಸತ್ಯಮುಕ್ತನಾಗಿ\nಬೇಡಿದವಕ್ಕೆ ಬೇಡಿದ ಪರಿಯ ಕೇವಲವನಿತ್ತು\nತಾನು ಕಾಂಕ್ಷೆಗೆ ಹೊರಗಾಗಿ\nಕಾಲನ ಕಮ್ಮಟಕ್ಕೆ ಕಳವಣ್ಣವಾಗಿ\nನಿತ್ಯಸಂಗಮಕ್ಕೆ ಸಂಯೋಗವಾಗಿ\nಕಪಿಲಸಿದ್ಧ ಮ್ಲಕಾರ್ಜುನಯ್ಯನೆಂಬ\nಅನಾಹತ ಮೂಲಗುರುವಾಗಿ,ಎನ್ನನಿಷ್ಟಕ್ಕೆ ಪ್ರಾಪ್ತಿಸಿದನಯ್ಯಾ.\n"
}