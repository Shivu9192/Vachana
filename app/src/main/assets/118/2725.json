{
    "id": "/2725", 
    "vachana": "ಅತಿಗಳೆವೆ ವರ್ಗವನು ಮಥನಿಸುವೆ ಮುಕ್ತಿಯನು,\nಸದಮದವ ನಿಲಿಸುವೆನು\nದಿಗ್ವಳಯದಾ \n  ಸಂತತಿಗಳ ತನುಗುಣದ ಭೇದವನು,\nಮನದಲ್ಲಿ ಒಪ್ಪಿಪ್ಪ ತತ್ವಂಗಳಾ ಮನೆ ಐದರ ಭೇದ\nಮನಸಿಜನಿಂಬಿಲ್ಲ ಘನತರ ಮನೆ.\nಐದನೊಂದ ಮಾಡಿ\nತನುತ್ರಯವ ಮನತ್ರಯವ ಮಲತ್ರಯವ ಎಯ್ದದೆ\nಘನತರದ ಭೇದವನು ಅನುವಾಗಿ ಎಯ್ದಿ\nಗಮನವನಿರಿಸಿ ಮಧ್ಯಸ್ಥಾನದಲ್ಲಿ.\nಕುಶಲತೆಯ ಬಿಟ್ಟೀಗ ಎಸೆವ ಕಮಳದೊಳಗೆ\nಶಶಿಧರನ ಸಾಯುಜ್ಯ ಮಂಚದಲ್ಲಿ\nಕುಸುಮನೇತ್ರೆಯ ಕಂಡು ಪಸರಿ ಪರ್ಬಿದ ಸ್ನೇಹ\nಒಸರುತಿರ್ದುದು ಗಿರಿಯ ಕಂದರದ\nಮಧುರದೊಂದಾಳಾಪ ಒದವಿರ್ದ ಕ್ರೀಯದಲಿ\nಅನುಮಿಷದ ಶಕ್ತಿ ಶುದ್ಧ ಪಂಚಮದಲಿ ಒದಗದೆ\nಎಯ್ದಿಪ್ಪ ಪರಶಕ್ತಿ ಮಸ್ತಕದ\nಅನುನಯದ ಬೀಜಾಕ್ಷರಂಗಳೆರಡಾ ಬಳಸುತ್ತ\nಚಿತ್ತವನು ಹರಿಯದೆ ನಿಲಿಸಿ,\nತನುವ ವೇಧಿಸುತಿರ್ದುದಾನತದ\nಶುದ್ಧ ಸಂಗಮದೊಳಗಿದ್ದು ಮೂರ್ಛೆಯನೆಯ್ದಿ\nಅರ್ಧೋದಯದಲ್ಲಿ ಆನತದಲಿ ತಾನು ತನ್ನವನರಿತು\nಭಾನುವಿನುದಯದ ತಾರೆಗಳ ತವಕದದಲಿ\nವಿಯೋಗದಾ ಅಂಗಸಂಗವ ಮರೆದು,\nಲಿಂಗಸುಖಸಂಯೋಗಿ ಭಂಗವಿಲ್ಲದೆ\nಶುದ್ಧ ಧವಳತೆಯ ಅನುಗುಣವನತಿಳೆದು\nಮನದ ಮಲಿನವ ಕಳೆದು,\nಮನ ನಿಮ್ಮನೆಯ್ದಿತೈಕಪಿಲಸಿದ್ಧಮಲ್ಲಿಕಾರ್ಜುನ.\n"
}