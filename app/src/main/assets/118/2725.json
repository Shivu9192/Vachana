{
    "id": "725", 
    "vachana": "<font>42<br/>ಅತಿಗಳೆವೆ ವರ್ಗವನು ಮಥನಿಸುವೆ ಮುಕ್ತಿಯನು,<br/>ಸದಮದವ ನಿಲಿಸುವೆನು<br/>ದಿಗ್ವಳಯದಾ ಕರಣ  ಸಂತತಿಗಳ ತನುಗುಣದ ಭೇದವನು,<br/>ಮನದಲ್ಲಿ ಒಪ್ಪಿಪ್ಪ ತತ್ವಂಗಳಾ ಮನೆ ಐದರ ಭೇದ<br/>ಮನಸಿಜನಿಂಬಿಲ್ಲ ಘನತರ ಮನೆ.<br/>ಐದನೊಂದ ಮಾಡಿ<br/>ತನುತ್ರಯವ ಮನತ್ರಯವ ಮಲತ್ರಯವ ಎಯ್ದದೆ<br/>ಘನತರದ ಭೇದವನು ಅನುವಾಗಿ ಎಯ್ದಿ<br/>ಗಮನವನಿರಿಸಿ ಮಧ್ಯಸ್ಥಾನದಲ್ಲಿ.<br/>ಕುಶಲತೆಯ ಬಿಟ್ಟೀಗ ಎಸೆವ ಕಮಳದೊಳಗೆ<br/>ಶಶಿಧರನ ಸಾಯುಜ್ಯ ಮಂಚದಲ್ಲಿ<br/>ಕುಸುಮನೇತ್ರೆಯ ಕಂಡು ಪಸರಿ ಪರ್ಬಿದ ಸ್ನೇಹ<br/>ಒಸರುತಿರ್ದುದು ಗಿರಿಯ ಕಂದರದ<br/>ಮಧುರದೊಂದಾಳಾಪ ಒದವಿರ್ದ ಕ್ರೀಯದಲಿ<br/>ಅನುಮಿಷದ ಶಕ್ತಿ ಶುದ್ಧ ಪಂಚಮದಲಿ ಒದಗದೆ<br/>ಎಯ್ದಿಪ್ಪ ಪರಶಕ್ತಿ ಮಸ್ತಕದ<br/>ಅನುನಯದ ಬೀಜಾಕ್ಷರಂಗಳೆರಡಾ ಬಳಸುತ್ತ<br/>ಚಿತ್ತವನು ಹರಿಯದೆ ನಿಲಿಸಿ,<br/>ತನುವ ವೇಧಿಸುತಿರ್ದುದಾನತದ<br/>ಶುದ್ಧ ಸಂಗಮದೊಳಗಿದ್ದು ಮೂರ್ಛೆಯನೆಯ್ದಿ<br/>ಅರ್ಧೋದಯದಲ್ಲಿ ಆನತದಲಿ ತಾನು ತನ್ನವನರಿತು<br/>ಭಾನುವಿನುದಯದ ತಾರೆಗಳ ತವಕದದಲಿ<br/>ವಿಯೋಗದಾ ಅಂಗಸಂಗವ ಮರೆದು,<br/>ಲಿಂಗಸುಖಸಂಯೋಗಿ ಭಂಗವಿಲ್ಲದೆ<br/>ಶುದ್ಧ ಧವಳತೆಯ ಅನುಗುಣವನತಿಳೆದು<br/>ಮನದ ಮಲಿನವ ಕಳೆದು,<br/>ಮನ ನಿಮ್ಮನೆಯ್ದಿತೈಕಪಿಲಸಿದ್ಧಮಲ್ಲಿಕಾರ್ಜುನ.</font>"
}