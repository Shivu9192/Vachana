{
    "id": "5195", 
    "vachana": "ಯೋಗಭೂಷಣ, ನಿಮ್ಮ ಆ ಅಕ್ಷರಭೇದ\nಆದಿಯಾಧಾರಂಗಳಿಲ್ಲದಂದು,\nಆನಂದಸ್ಥಾನದಲ್ಲಿಪ್ಪ ಗುರು ಬಸವಣ್ಣ,\nತಾನೆನ್ನ ಕರುಣಂ ನಿತ್ಯನೆನಿಸಿ;\nಯೋಗಸಿದ್ಧಾಂಗದಲ್ಲಾದ ಪಂಚಬ್ರಹ್ಮದಿಂ\nದಾಗಾದೆನೈ ಚೆನ್ನಬಸವ ತಂದೆ;\nಯೋಗಮೂರುತಿಯೆ ನೀನೆನ್ನ ಗುರುವಾಗಿ\nಶಿವಯೋಗಿಯಾನಾದೆನಯ್ಯಾ.\nನಿನ್ನವರ ಹೊರೆಗೈದೆ ಯೋಗಿಗುರು ಪ್ರಭುರಾಯ\nನಾ ನಿಮ್ಮ ಕರುಣಲ್ಲಿ\nಶಿವಯೋಗಮುದ್ರೆಯನೆ ನೆನೆದು ಸುಖಿಯಾದೆನೈ\nಆಗಮಕ್ಕೊಳಗಾದ ಆಗಮಕೆ ಹೊರಗಾದ\nಆನಂದಸ್ಥಾನದ ಸ್ವಯವಾದೆನೈ ದೇವ\nಯೋಗಜ್ಞಾನ ಕಪಿಲಸಿದ್ಧಮಲ್ಲಿನಾಥನ ಕರುಣ ನಿಮಗಾಯಿತ್ತು,ಶ್ರೀಗುರು ಚೆನ್ನಬಸವಣ್ಣ ತಂದೆ.\n"
}