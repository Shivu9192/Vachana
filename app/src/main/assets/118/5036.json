{
    "id": "/5036", 
    "vachana": "ಹೆಸರಿಡಬಾರದ ಲಿಂಗವ\nಕರಸ್ಥಳಕ್ಕೆ ಹೆಸರಿಟ್ಟು ತಂದನೆನ್ನ ಗುರು.\nಆ ಹೆಸರಿಟ್ಟ ಲಿಂಗದ ಹೆಸರು ಹೇಳುವೆನು.\nಕಂಜಕನ್ನಿಕೆಯ ಹಣೆಯಲ್ಲಿ ವಿಧಿವಶವೆಂದು ಬರೆದ\nಐದಕ್ಷರವೆ ಆತನ ಪರಮನಾಮ.\nಅವ್ವೆಯ ಕರಂಗಳೊಪ್ಪಿಪ್ಪ\nಅಕ್ಷರಂಗಳಾರೆ ದ್ವಿತೀಯ ನಾಮ.\nಅವ್ವೆಯ ಆನಂದ ಮನ್ಮಸ್ತಕದಲ್ಲಿ\nಒಪ್ಪಿಪ್ಪ ಅಕ್ಷರದ್ವಯವೆ ಆತನ ಆಚಾರ್ಯನಾಮ.\nಇಂತು ನಾಮತ್ರಯಂಗಳನರಿದು ಧ್ಯಾನಾರೂಢನಾಗಿ\nಲಿಂಗಾರ್ಚನೆಯ ಮಾಡುವರೆತ್ತಾನೊಬ್ಬರು.\nಬಸವಣ್ಣ ಮೊದಲಾದ \n  ಪುರಾತರು,\nಅವ್ವೆಯ ಅನುಮತದಿಂದ\nಶುದ್ಧ ಸಿದ್ಧ ಪ್ರಸಿದ್ಧ ಲಿಂಗಾರ್ಚನೆಯಂ ಮಾಡಿ ನೀನಾದರು.\nಎನಗಿನ್ನಾವುದು ಹದನೈಕಪಿಲಸಿದ್ಧಮಲ್ಲಿಕಾರ್ಜುನಾ.\n"
}