{
    "id": "5036", 
    "vachana": "<font>1167<br/>ಹೆಸರಿಡಬಾರದ ಲಿಂಗವ<br/>ಕರಸ್ಥಳಕ್ಕೆ ಹೆಸರಿಟ್ಟು ತಂದನೆನ್ನ ಗುರು.<br/>ಆ ಹೆಸರಿಟ್ಟ ಲಿಂಗದ ಹೆಸರು ಹೇಳುವೆನು.<br/>ಕಂಜಕನ್ನಿಕೆಯ ಹಣೆಯಲ್ಲಿ ವಿಧಿವಶವೆಂದು ಬರೆದ<br/>ಐದಕ್ಷರವೆ ಆತನ ಪರಮನಾಮ.<br/>ಅವ್ವೆಯ ಕರಂಗಳೊಪ್ಪಿಪ್ಪ<br/>ಅಕ್ಷರಂಗಳಾರೆ ದ್ವಿತೀಯ ನಾಮ.<br/>ಅವ್ವೆಯ ಆನಂದ ಮನ್ಮಸ್ತಕದಲ್ಲಿ<br/>ಒಪ್ಪಿಪ್ಪ ಅಕ್ಷರದ್ವಯವೆ ಆತನ ಆಚಾರ್ಯನಾಮ.<br/>ಇಂತು ನಾಮತ್ರಯಂಗಳನರಿದು ಧ್ಯಾನಾರೂಢನಾಗಿ<br/>ಲಿಂಗಾರ್ಚನೆಯ ಮಾಡುವರೆತ್ತಾನೊಬ್ಬರು.<br/>ಬಸವಣ್ಣ ಮೊದಲಾದ ಸಕಲ  ಪುರಾತರು,<br/>ಅವ್ವೆಯ ಅನುಮತದಿಂದ<br/>ಶುದ್ಧ ಸಿದ್ಧ ಪ್ರಸಿದ್ಧ ಲಿಂಗಾರ್ಚನೆಯಂ ಮಾಡಿ ನೀನಾದರು.<br/>ಎನಗಿನ್ನಾವುದು ಹದನೈಕಪಿಲಸಿದ್ಧಮಲ್ಲಿಕಾರ್ಜುನಾ.</font>"
}