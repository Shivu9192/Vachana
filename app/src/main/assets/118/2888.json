{
    "id": "2888", 
    "vachana": "<font>91<br/>ಅಯ್ಯಾ, ನಿಮ್ಮ ಸತ್‍ಕೃಪೆ!<br/>ಎನ್ನ ಸುಕೃತಾಂಗಿಯ ಮಾಡಿ ಮತ್ರ್ಯಕ್ಕೆ ತಂದಿರಯ್ಯಾ.<br/>ಅಯ್ಯಾ, ನಿಮ್ಮ ಕೃಪೆಯಿಂದ<br/>ನಿಷ್ಠಾಮಾಹೇಶ್ವರನೆನಿಪ ಅಮುಗಿದೇವಯ್ಯಗಳಿಂದ<br/>ಪ್ರಭುದೇವರೆಂಬ ಅನಾದಿ ಜಂಗಮವ ಕಂಡೆನಯ್ಯಾ.<br/>ಅಯ್ಯಾ, ನಿಮ್ಮ ಪ್ರಭುದೇವರೆಂಬ ಅನಾದಿ ಜಂಗಮರಿಂದ<br/>ಪರಮ ಗುರುವಪ್ಪ ಬಸವೇಶ್ವರನ ಕಂಡೆನಯ್ಯಾ.<br/>ಆ ಬಸವಣ್ಣನಿಂದ ಅಸಂಖ್ಯಾತ ಪ್ರಮಥಗಣಂಗಳ ಕಂಡೆನಯ್ಯಾ.<br/>ಆ ಗಣಂಗಳ ಕೃಪೆಯಿಂದ ಚೆನ್ನಬಸವಣ್ಣನ ಪಡೆದು<br/>ನಿಮ್ಮನಂಗದ ಮೇಲೆ ಸಾಹಿತ್ಯವ ಮಾಡಿಕೊಂಡೆನಯ್ಯಾ.<br/>ನಿಮ್ಮ ಸಾಹಿತ್ಯದ ಪ್ರಸನ್ನಮೂರ್ತಿ ಎನ್ನ ಕಣ್ಣಮುಂದೆ<br/> ಪ್ರತ್ಯಕ್ಷವಾಗಿಪ್ಪ<br/>ಮರುಳಶಂಕರದೇವರ ಶ್ರೀಪಾದವ ಕಂಡು<br/>ನಾನು ನಿಶ್ಚಯ ಕೃತಾರ್ಥನಾದೆನಯ್ಯಾ,ಕಪಿಲಸಿದ್ಧಮಲ್ಲಿನಾಥ ಪ್ರಭುವೇ, ನಿಮ್ಮ ಧರ್ಮ.</font>"
}