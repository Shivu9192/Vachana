{
    "id": "564", 
    "vachana": "<font>838<br/>ಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯನೆಂದು<br/>ಹೆಸರಿಟ್ಟುಕೊಂಬಿರಿ.<br/>ಆರು ಪರಿಯಲ್ಲಿ ಆರಾದವನರಿಯಿರಿ.<br/>ಭಕ್ತನಾದಡೇಕೆ ಭವದ ಬೇರು?<br/>ಮಾಹೇಶ್ವರನಾದಡೇಕೆ ಪ್ರಳಯಕ್ಕೊಳಗಿಹ?<br/>ಪ್ರಸಾದಿಯಾದಡೇಕೆ ಇಂದ್ರಿಯವೈದ ಅನಿಗ್ರಹಿಯಾಗಿಹ?<br/>ಪ್ರಾಣಲಿಂಗಿಯಾದಡೇಕೆ ಉತ್ಪತ್ತಿ ಸ್ಥಿತಿ ಲಯಕೊಳಗಾಗಿಹ?<br/>ಶರಣನಾದಡೇಕೆ ಉಪಬೋಧೆಗೊಳಗಾಗಿಹ?<br/>ಐಕ್ಯನಾದಡೇಕೆ ಇಹ-ಪರವನರಿದಿಹ?<br/>ಇವೆಲ್ಲ ಠಕ್ಕ, ಇವೆಲ್ಲ ಅಭ್ಯಾಸ!<br/>ಕಪಿಲಸಿದ್ಧಮಲ್ಲಿಕಾರ್ಜುನಯ್ಯ,ನಿಮ್ಮ ಷಡುಸ್ಥಲವಭೇದ್ಯ!</font>"
}