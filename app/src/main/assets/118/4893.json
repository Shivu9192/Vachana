{
    "id": "893", 
    "vachana": "<font>1023<br/>ಶುದ್ಧಸಂಗಮದಲ್ಲಿ ಸಂಯೋಗವಾದಳವ್ವೆ,<br/>ಸಿದ್ಧ ಗುರುವಿನಲ್ಲಿ ನಿತ್ಯಳಾದಳವ್ವೆ,<br/>ಪ್ರಸಿದ್ಧ ಜಂಗಮದಲ್ಲಿ ಪ್ರಾಣಸಂಯೋಗವಾದಳೆವ್ವೆ.<br/>ಶುದ್ಧಸಿದ್ಧಪ್ರಸಿದ್ಧವ ಕೂಡಿದ<br/>ಪ್ರಕಟಿತ ಸಂಯೋಗದಲ್ಲಿ ಸಮನಿಸಿದಳವ್ವೆ.<br/>ಆಧಾರಮೂಲಪಂಚಿಕ ತೊಡಗಿ<br/>ಬಹುವಿಧ ನಾಳಂಗಳಿಗೆ ಸಹಸ್ರ  ಮುಚ್ಚಳಂ ಮುಚ್ಚಿದಳವ್ವೆ.<br/>ಅಜ್ಞಾನವೆಂಬ ಬಿದ್ದಿನ  ಬಂದಡೆ<br/>ಇಕ್ಕಲಿಲ್ಲದಚ್ಚಿಗಂಬಟ್ಟು ಉದಾಸೀನಂ ಮಾಡಿದವಳವ್ವೆ.<br/>ಸುಜ್ಞಾನವೆಂಬ ಆತಂಗೆ<br/>ನಿರ್ಮಳದಲೊಮ್ಮನವನಟ್ಟು,<br/>ಕಪಿಲಸಿದ್ಧಮಲ್ಲಿಕಾರ್ಜುನಯ್ಯನೆಂಬ ನಿತ್ಯರ್ಪಿತವಂ ಮಾಡಿ,ಪ್ರಸಾದವ ಸ್ವೀಕಾರವಂ ಮಾಡಿ ನಿತ್ಯಮುಕ್ತಳಾದಳವ್ವೆ.</font>"
}