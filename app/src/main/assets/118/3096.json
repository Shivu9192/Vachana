{
    "id": "/3096", 
    "vachana": "ಆಧಾರ ಸ್ವಾಧಿಷ್ಠಾನ ಮಣಿಪೂರಕ ಅನಾಹತ\nವಿಶುದ್ಧ ಆಜ್ಞೆ ಎಂದೆಂಬರು\nಈ ಆರ ಬಲ್ಲಡೆ ನೀವು ಹೇಳಿರೇ.\nಆಯನುಳ್ಳುದೆ ಆಧಾರ;\nಆಧಾರವ ಕೂಡಿಪ್ಪುದೆ ಸ್ವಾಧಿಷ್ಠಾನ;\nಮಣಿಯ ಬೆಳಗಿನಲ್ಲಿಪ್ಪುದೆ ಮಣಿಪೂರಕ;\nಆಸೆಯಿಲ್ಲದುದೆ ಅನಾಹತ;\nಅಲ್ಲ ಅಹುದೆಂಬುದನತಿಗಳೆಯದಿಹುದೆ ವಿಶ್ಧುದ್ಧಿ\nಸರ್ವ ಜೀವಂಗಳಲ್ಲಿ ದಯವನುಳ್ಳದೆ ಆಜ್ಞೆ ;\n- ಇಂತಪುದೀಗ ಶಿವಯೋಗ.\nಉಳಿದ ಅಭ್ಯಾಸಯೋಗಿಗಳ ಕಂಡು ನಗುತಿರ್ದೆನಯ್ಯಾ,ಕಪಿಲಸಿದ್ಧಮಲ್ಲಿಕಾರ್ಜುನಯ್ಯಾ.\n"
}