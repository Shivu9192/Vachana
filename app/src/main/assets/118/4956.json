{
    "id": "4956", 
    "vachana": "ಸಾಲೋಕ್ಯದಲ್ಲಿಪ್ಪರು ಕೋಟ್ಯನುಕೋಟಿ;\nಸಾಮೀಪ್ಯದಲ್ಲಿಪ್ಪರು ಕೋಟ್ಯನುಕೋಟಿ;\nಸಾರೂಪ್ಯದಲ್ಲಿಪ್ಪರು ಕೋಟ್ಯನುಕೋಟಿ;\nಸಾಯುಜ್ಯದಲ್ಲಿಪ್ಪರು ಕೋಟ್ಯನುಕೋಟಿ;\nನಂದಿವಾಹನರನೇಕ, ಗೌರೀರಮಣರನೇಕ;\nಸಿಂಧುಜೂಟರನೇಕ, ಚಂದ್ರಮೌಳಿಗಳನೇಕ.\nಇಂತಪ್ಪ ಗಣಂಗಳ ರೋಮದಲ್ಲಿ ಅನೇಕ ಬ್ರಹ್ಮಾಂಡಗಳು.\nಇಂತಪ್ಪ ಗಣಂಗಳು-\nವೀರಭದ್ರದೇವರ ಜೆಡೆಮುಡಿಕೇಶಂಗಳಲ್ಲಿ ಅನಂತಗಣಂಗಳುದಯ\n ವಿಸ್ತಾರವು.\nಇದೇನು, ನಿಮ್ಮಿರವಿಗೆ ದುರ್ಲಭ ಮಹತ್ವವೆಂಬೆನೆ?ಕಪಿಲಸಿದ್ಧಮಲ್ಲಿಕಾರ್ಜುನಾ.\n"
}