{
    "id": "/4096", 
    "vachana": "ತನುಮಧ್ಯ ವಿದಳಾಚಲದೊಳಗೆ\nಭಾಸ್ಕರಭವನ ಬೆಳಗುತಿಪ್ಪುದು\nಲೋಕ ಹದಿನಾಲ್ಕರ ಅಜಲೋಕದೊಳಗೆ\nಆತ ಬೆಳಗುವ ಪ್ರಜ್ವಲದ ಪ್ರಭೆಯ ಮಂಟಪವು\nತಾನೆರಡಾಗುತ \n  ರಾತ್ರೆ ಒಡಗೂಡಿ \n  ಪರಿಮಳವಾಗೆ\nವಳಯ ಹದಿನಾಲ್ಕುರೊಳು ಬೆರೆಸಿಪ್ಪ ಜ್ಯೋತಿಯನು\nತಿಳಿದು ನೋಡಿದಡತ್ಯಧಿಕ ಸರ್ವಜ್ಞನೆನಿಪ\nಲೋಕಾಲೋಕದ ಏಕವ ಮಾಡಲಿಕಾತ\nಆಕಾರ ಚತುಷ್ಟಯವ ಮೀರಿದಾತ\nವರ್ಣಾಶ್ರಮವ ಕಳೆದು ನಿರ್ಮಳಾನಂದದೊಳುಸೊಮ್ಮುಗೆಟ್ಟಾತ ಪರಶಿವ ಕಪಿಲಸಿದ್ಧಮಲ್ಲಿಕಾರ್ಜುನ.\n"
}