{
    "id": "4928", 
    "vachana": "ಸಕಲ ಶ್ರುತಿಗಳು ನಿನ್ನ ಅನುಮಿಸಿದ ವಾಸನೆಗೆ\nಮುಸುಕಲಮ್ಮದೆ ತೊಲಗಿ ಹೊಗಳುತ್ತಿರಲು,\nನಾನೆ ಅಭೇದ್ಯಯೆಂದು ಹೊಗಳುವ ವೇದ\nಸಮತೆ ಸಾಯುಜ್ಯದ ದೀಕ್ಷೆಯವಕೆ.\nದೃಷ್ಟವಪ್ಪವ ನೀನು ಶ್ರುತವೆಂದು ಹೇಳುವೆ,\nಅತಿಶಯದ \n  ದೃಷ್ಟಕೆ ಒಡೆಯನಾದವನೆ\nಹದುಳದಿಂದರ್ಚಿಸಾ ಸಮತೆ ಪದವಾ.\nಸಮತೆ ಸಜ್ಜನರೊಂದು ನೆನಹಿನ ಮೂರ್ತಿಯೈ,\nಕರುಣ ವಾರುಧಿಗಳದರ ಕೆಲಬಲದಲಿ.\nಕರುಣಾಕರನು ಕಪಿಲಸಿದ್ಧಮಲ್ಲೇಶ್ವರನುಸಮತೆ ಸಂಯೋಗದಲಿ ಸುಖಿಯಾದನು.\n"
}