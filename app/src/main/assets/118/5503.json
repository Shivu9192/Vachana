{
    "id": "5503", 
    "vachana": "ಸಮತೆಯೆಂಬ ಕಂಥೆಯ ಧರಿಸಿಪ್ಪ ನೋಡಾ ಜಂಗಮನು.\nಅಮಿತವೆಂಬ ಭಸ್ಮವ ಧರಿಸಿಪ್ಪ ನೋಡಾ ಜಂಗಮನು.\nಲಿಂಗವೆಂಬ ಕರ್ಪರವ ಕರಸ್ಥಲದಲ್ಲಿ ಧರಿಸಿಪ್ಪ ನೋಡಾ ಜಂಗಮನು.\nಸರ್ವಜೀವ ದಯಾಪಾರಿಯೆಂಬ \n  ರುದ್ರಾಕ್ಷಿಯ ಧರಿಸಿಪ್ಪ\nನೋಡಾ ಜಂಗಮನು.\nನಿರ್ಮೋಹವೆಂಬ ಕೌಪೀನವ ಧರಿಸಿಪ್ಪ ನೋಡಾ ಜಂಗಮನು.\nನಿಸ್ಸಂಗವೆಂಬ ಮೇಖಲಾಪರಿಪೂರ್ಣ ನೋಡಾ ಜಂಗಮನು.\nಸುಮ್ಮಾನವೆ ಕಿರೀಟವಾಗಿ, ಶುದ್ಧ ಜ್ಞಪ್ತಿಯೆ ಮುಕುಟವಾಗಿ,\nನಿರಹಂಕಾರವೆ ಬಹಿರ್ವಾಸವಾಗಿ,\nದುವ್ರ್ಯಸನ ದುಭ್ರ್ರಮೆ ಹೃಷೀಕೋತ್ಪಾತವಿಜಯ\n ಶಿವಯೋಗವಾಗಿ,\nಚರಿಸುವನು ನೋಡಾ, ಕಪಿಲಸಿದ್ಧಮಲ್ಲಿಕಾರ್ಜುನನೆಂಬ ಮಹಾಜಂಗಮನು. \n"
}