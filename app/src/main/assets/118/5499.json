{
    "id": "499", 
    "vachana": "<font>1759<br/>ದೇವರಿಗೆ ಕೃಷಿಯ ನೇಮಕವ ಮಾಡುವರಲ್ಲದೆ,<br/>ದೇವರ ಪ್ರಥಮ ಮುಖ  ಭೂಮಿ ಎಂದರಿಯರೀ ಲೋಕ.<br/>ದೇವರಿಗೆ ನಯ  ಜಲವೆರೆಯಬೇಕೆಂಬ ನೇಮಕವ<br/> ಮಾಡುವರಲ್ಲದೆ,<br/>ದೇವರ ದ್ವಿತೀಯ ಮುಖ  ಜಲ ಎಂದರಿಯರೀ ಲೋಕ.<br/>ದೇವರಿಗೆ ದೇವಿಗೆಯ ನೇಮಕವ ಮಾಡುವರಲ್ಲದೆ,<br/>ದೇವರ ತೃತೀಯ ಮುಖ  ಜ್ಯೋತಿಯೆಂದರಿಯರೀ ಲೋಕ.<br/>ದೇವರಿಗೆ ತಾಲವೃಂತದ ನೇಮಕವ ಮಾಡುವರಲ್ಲದೆ,<br/>ದೇವರ ಚತುರ್ಥಮುಖ ವಾಯುವೆಂದರಿಯರೀ ಲೋಕ.<br/>ದೇವರಿಗೆ ಆಶ್ರಯವ ಮಾಡಬೇಕೆಂಬ ನೇಮಕವ<br/> ಮಾಡುವರಲ್ಲದೆ,<br/>ದೇವರ ಪಂಚಮುಖ ಆಕಾಶವೆಂದರಿಯರೀ ಲೋಕ.<br/>ದೇವರಿಗೆ ಪ್ರಾಣಪ್ರತಿಷ್ಠೆಯ ಮಂತ್ರ ಹೇಳುವರಲ್ಲದೆ,<br/>ದೇವರ ಆರನೆಯ ಮುಖ  ಆತ್ಮಪ್ರಾಣವೆಂದರಿಯದೀ ಲೋಕ,ನೋಡಾ, ಕಪಿಲಸಿದ್ಧಮಲ್ಲಿಕಾರ್ಜುನಾ.</font>"
}