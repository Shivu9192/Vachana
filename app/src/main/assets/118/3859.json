{
    "id": "3859", 
    "vachana": "ಗುರುಪಾದುಕೆಯ ಮೆಟ್ಟಿ\nಅಮರಗುಂಡದ ಮಲ್ಲಿಕಾರ್ಜುನಭೃತ್ಯ ಭಂಗಬಟ್ಟು\nಗುರುಕರುಣವ ಪಡೆಯಲಿಲ್ಲವೆ?\nಗುರುಪಾದುಕೆಯ ಮೆಟ್ಟಿ\nಅಮರಶೇಖರನೆಂಬರಸು ಪಾದವ ಕಡಿಸಲ್ಲವೆ?\nಗುರುಪಾದುಕೆಯ ಮೆಟ್ಟಿ\nರಾಜೇಂದ್ರಚೋಳ ತನ್ನ ರಾಣಿಯ ಸಂಗ ಬಿಡಲ್ಲವೆ?\nಗುರುಪಾದುಕೆಯ ಮೆಟ್ಟಿ\nಸಿಂಹಚೋಳ ಪಂಡಿತರ ಪಾದ ತುಂಡಿಸಲ್ಲವೆ?\nಇದು ಕಾರಣ,\nಗುರುಪಾದುಕೆ ಶ್ರೀಗುರು ಕಪಿಲಸಿದ್ಧಮಲ್ಲಿಕಾರ್ಜುನನ\nಪೂಜೆಯ ಚಮ್ಮಾವುಗೆಂದು ನಂಬಿದೆ.\nಹುಸಿಯಾದಡೆ, ಪ್ರಮಥಸಂಕುಲದಲ್ಲಿ ಗುರು ಕೊಟ್ಟಗುರುಮೂರ್ತಿ ಇಲ್ಲದಂತೆ ಮಾಡಾ ಪ್ರಭುವೆ.\n"
}