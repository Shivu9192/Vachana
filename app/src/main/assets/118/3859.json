{
    "id": "859", 
    "vachana": "<font>495<br/>ಗುರುಪಾದುಕೆಯ ಮೆಟ್ಟಿ<br/>ಅಮರಗುಂಡದ ಮಲ್ಲಿಕಾರ್ಜುನಭೃತ್ಯ ಭಂಗಬಟ್ಟು<br/>ಗುರುಕರುಣವ ಪಡೆಯಲಿಲ್ಲವೆ?<br/>ಗುರುಪಾದುಕೆಯ ಮೆಟ್ಟಿ<br/>ಅಮರಶೇಖರನೆಂಬರಸು ಪಾದವ ಕಡಿಸಲ್ಲವೆ?<br/>ಗುರುಪಾದುಕೆಯ ಮೆಟ್ಟಿ<br/>ರಾಜೇಂದ್ರಚೋಳ ತನ್ನ ರಾಣಿಯ ಸಂಗ ಬಿಡಲ್ಲವೆ?<br/>ಗುರುಪಾದುಕೆಯ ಮೆಟ್ಟಿ<br/>ಸಿಂಹಚೋಳ ಪಂಡಿತರ ಪಾದ ತುಂಡಿಸಲ್ಲವೆ?<br/>ಇದು ಕಾರಣ,<br/>ಗುರುಪಾದುಕೆ ಶ್ರೀಗುರು ಕಪಿಲಸಿದ್ಧಮಲ್ಲಿಕಾರ್ಜುನನ<br/>ಪೂಜೆಯ ಚಮ್ಮಾವುಗೆಂದು ನಂಬಿದೆ.<br/>ಹುಸಿಯಾದಡೆ, ಪ್ರಮಥಸಂಕುಲದಲ್ಲಿ ಗುರು ಕೊಟ್ಟಗುರುಮೂರ್ತಿ ಇಲ್ಲದಂತೆ ಮಾಡಾ ಪ್ರಭುವೆ.</font>"
}