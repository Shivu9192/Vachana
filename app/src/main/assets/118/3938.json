{
    "id": "3938", 
    "vachana": "<font>517<br/>ಗುರುಸ್ವಾಮಿ ಧರಿಸುವ ಮಡಿಯ ನಾ ಸುತ್ತಿದೆನಾದಡೆ,<br/>ಶಿರವು ಬಿರಿದು  ಬೀಳಾಗಲಿ ದೇವಾ.<br/>ಗುರುಸ್ವಾಮಿ ಧರಿಸುವ ಕಂಠಮಾಲೆಯ ನಾ ಧರಿಸಿದೆನಾದಡೆ,<br/>ಕಂಠ ಕತ್ತರಿಸಿ ಹೋಗ ದೇವಾ.<br/>ಗುರುಸ್ವಾಮಿ ಪಾನವ ಮಾಡುವ ಗಿಂಡಿಯ ನಾ ಪಾನವ<br/> ಮಾಡಿದೆನಾದಡೆ<br/>ನಾಲಗೆ ಸೀಳಿಹೋಗ ದೇವಾ.<br/>ಗುರುಸ್ವಾಮಿ ಶಯನಿಸುವ ಸುಪ್ಪಿತ್ತಿಗೆಯಲ್ಲಿ ನಾ ಶಯನ<br/> ಮಾಡಿದೆನಾದಡೆ<br/>ಎನ್ನಂಗದಲಿ ಕ್ರಿಮಿಗಳು ಬೀಳ ದೇವಾ,ಕಪಿಲಸಿದ್ಧಮಲ್ಲಿಕಾರ್ಜುನದೇವಾ.</font>"
}