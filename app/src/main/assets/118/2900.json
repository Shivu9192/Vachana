{
    "id": "2900", 
    "vachana": "ಅಯ್ಯಾ ನೀ ಮಾಡಿದಂತಾನಾದೆ ನೀ ಇರಿಸಿದಲ್ಲಿದ್ದೆ\nಅಯ್ಯಾ ನೀ ಉತ್ತರ ದಕ್ಷಿಣ ಪೂರ್ವ ಪಶ್ಚಿಮ\nಅನಾಹತ ವಿಶುದ್ಧಿ ಆಜ್ಞೆ \n  ಪಂಚಮ ಸಮಾಧಿಯಲ್ಲಿ\nನೀನು ಅನುಭವಿಸಿ ಮುಂದೆ ಇರಿಸುವದ ನಾನಿಂದೆ ಕಂಡೆ.\nಅದೇನು ಹದರದಿಂದ?\nನಿನ್ನವರು ಎನ್ನನೊಲ್ಲದಿದ್ದಡೆ ಆ ನಿನ್ನ ಪಾದವ ಹಿಡಿದೆ.\nನೀ ನಿನ್ನ ಆ ರೂಪಬಿಟ್ಟು\nಗುರುವಾಗಿ ಬಂದೆನ್ನ ಭವದ ಬೇರ ಹರಿದೆ.\nನಾನರಿವುದೇನರಿದಯ್ಯ.\nನೀ ಶುದ್ಧದಲ್ಲಿ ಹೊಕ್ಕಡೆ ಆನೊಡನೆ ಹೊಕ್ಕೆ,\nನೀ ಸಿದ್ಧದಲ್ಲಿ ಹೊಕ್ಕಡೆ ಆನೊಡನೆ ಹೊಕ್ಕೆ,\nನೀನು ಪ್ರಸಿದ್ಧದಲ್ಲಿ ಪ್ರವೇಶಿಸಿದಡೆ\nಆನೊಡನೆ ಪ್ರವೇಶಿಸಿದೆ.\nಎನಗಿನ್ನೇನು ಅರಿದಿಲ್ಲ.\nಇನ್ನು ಹಿಂದೆ ತಿರಿಗಿ ನೋಡಿದೆನಾಯಿತ್ತಾದಡೆ\nಭಕ್ತಿಯ ತೋರಿದ ತಂದೆ,\nಎನ್ನ ಭವವ ತಪ್ಪಿಸಿದ ಗುರು\nಕಪಿಲಸಿದ್ಧ ಮಲ್ಲಿಕಾರ್ಜುನಯ್ಯನತದ್ರೂಪಾದ ಬಸವಪ್ರಭುವಿನಾಣೆ.\n"
}