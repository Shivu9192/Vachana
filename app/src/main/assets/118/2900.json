{
    "id": "2900", 
    "vachana": "<font>98<br/>ಅಯ್ಯಾ ನೀ ಮಾಡಿದಂತಾನಾದೆ ನೀ ಇರಿಸಿದಲ್ಲಿದ್ದೆ<br/>ಅಯ್ಯಾ ನೀ ಉತ್ತರ ದಕ್ಷಿಣ ಪೂರ್ವ ಪಶ್ಚಿಮ<br/>ಅನಾಹತ ವಿಶುದ್ಧಿ ಆಜ್ಞೆ ಪ್ರಣವ  ಪಂಚಮ ಸಮಾಧಿಯಲ್ಲಿ<br/>ನೀನು ಅನುಭವಿಸಿ ಮುಂದೆ ಇರಿಸುವದ ನಾನಿಂದೆ ಕಂಡೆ.<br/>ಅದೇನು ಹದರದಿಂದ?<br/>ನಿನ್ನವರು ಎನ್ನನೊಲ್ಲದಿದ್ದಡೆ ಆ ನಿನ್ನ ಪಾದವ ಹಿಡಿದೆ.<br/>ನೀ ನಿನ್ನ ಆ ರೂಪಬಿಟ್ಟು<br/>ಗುರುವಾಗಿ ಬಂದೆನ್ನ ಭವದ ಬೇರ ಹರಿದೆ.<br/>ನಾನರಿವುದೇನರಿದಯ್ಯ.<br/>ನೀ ಶುದ್ಧದಲ್ಲಿ ಹೊಕ್ಕಡೆ ಆನೊಡನೆ ಹೊಕ್ಕೆ,<br/>ನೀ ಸಿದ್ಧದಲ್ಲಿ ಹೊಕ್ಕಡೆ ಆನೊಡನೆ ಹೊಕ್ಕೆ,<br/>ನೀನು ಪ್ರಸಿದ್ಧದಲ್ಲಿ ಪ್ರವೇಶಿಸಿದಡೆ<br/>ಆನೊಡನೆ ಪ್ರವೇಶಿಸಿದೆ.<br/>ಎನಗಿನ್ನೇನು ಅರಿದಿಲ್ಲ.<br/>ಇನ್ನು ಹಿಂದೆ ತಿರಿಗಿ ನೋಡಿದೆನಾಯಿತ್ತಾದಡೆ<br/>ಭಕ್ತಿಯ ತೋರಿದ ತಂದೆ,<br/>ಎನ್ನ ಭವವ ತಪ್ಪಿಸಿದ ಗುರು<br/>ಕಪಿಲಸಿದ್ಧ ಮಲ್ಲಿಕಾರ್ಜುನಯ್ಯನತದ್ರೂಪಾದ ಬಸವಪ್ರಭುವಿನಾಣೆ.</font>"
}