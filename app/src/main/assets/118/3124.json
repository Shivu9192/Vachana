{
    "id": "124", 
    "vachana": "<font>185<br/>ಆನು-ನೀನು ಎಂಬ ಭೇದವುಳ್ಳನ್ನಬರ<br/>ಎಂತಪ್ಪುದಯ್ಯಾ ಶಿವಭಕ್ತಿ?<br/>ಸಂದು ಸಂಶಯ ಒಂದಾಗದನ್ನಕ್ಕರ<br/>ಎಂತಪ್ಪುದಯ್ಯಾ ಸಮಯಭಕ್ತಿ?<br/>ಆಯತರಲ್ಲದೆ ಸ್ವಾಯತರಲ್ಲ,<br/>ಸ್ವಾಯತರಲ್ಲದೆ ಸಂಬಂಧಿಗಳಲ್ಲ,<br/>ಸಂಬಂಧಿಗಳಿಗಲ್ಲದೆ ಸದಾಚಾರವಿಲ್ಲ,<br/>ಸದಾಚಾರಿಗಳಿಗಲ್ಲದೆ ಸ್ವಾನುಭಾವವಿಲ್ಲ,<br/>ಸ್ವಾನುಭಾವಿಗಳಿಗಲ್ಲದೆ ನೀ ಸಿಕ್ಕೆ.<br/>ಸೂರೆಯೆ ಎಲ್ಲರಿಗೆ ಸದಾಚಾರದ ಮಾತು?<br/>ಸೂರೆಯೆ ಎಲ್ಲರಿಗೆ ಗಣಾಚಾರದ ಮಾತು?<br/>ಸೂರೆಯೆ ಎಲ್ಲರಿಗೆ ಕಪಿಲಸಿದ್ದಮಲ್ಲಿಕಾರ್ಜುನಯ್ಯಾ,ನಿಮ್ಮ ಶರಣ ಬಸವಣ್ಣಂಗಲ್ಲದೆ.</font>"
}