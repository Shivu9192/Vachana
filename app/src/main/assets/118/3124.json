{
    "id": "3124", 
    "vachana": "ಆನು-ನೀನು ಎಂಬ ಭೇದವುಳ್ಳನ್ನಬರ\nಎಂತಪ್ಪುದಯ್ಯಾ ಶಿವಭಕ್ತಿ?\nಸಂದು ಸಂಶಯ ಒಂದಾಗದನ್ನಕ್ಕರ\nಎಂತಪ್ಪುದಯ್ಯಾ ಸಮಯಭಕ್ತಿ?\nಆಯತರಲ್ಲದೆ ಸ್ವಾಯತರಲ್ಲ,\nಸ್ವಾಯತರಲ್ಲದೆ ಸಂಬಂಧಿಗಳಲ್ಲ,\nಸಂಬಂಧಿಗಳಿಗಲ್ಲದೆ ಸದಾಚಾರವಿಲ್ಲ,\nಸದಾಚಾರಿಗಳಿಗಲ್ಲದೆ ಸ್ವಾನುಭಾವವಿಲ್ಲ,\nಸ್ವಾನುಭಾವಿಗಳಿಗಲ್ಲದೆ ನೀ ಸಿಕ್ಕೆ.\nಸೂರೆಯೆ ಎಲ್ಲರಿಗೆ ಸದಾಚಾರದ ಮಾತು?\nಸೂರೆಯೆ ಎಲ್ಲರಿಗೆ ಗಣಾಚಾರದ ಮಾತು?\nಸೂರೆಯೆ ಎಲ್ಲರಿಗೆ ಕಪಿಲಸಿದ್ದಮಲ್ಲಿಕಾರ್ಜುನಯ್ಯಾ,ನಿಮ್ಮ ಶರಣ ಬಸವಣ್ಣಂಗಲ್ಲದೆ.\n"
}