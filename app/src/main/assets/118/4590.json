{
    "id": "590", 
    "vachana": "<font>848<br/>ಭಜಿಸುವೊಡೆ ನಾನೀಗ ಭಜಕನೇ?<br/>ಅಯ್ಯಾ, ನಿಜ  ನಿರ್ಮಲಾಂಗ ನೀ,<br/>ಆನಂದದಾನತನದ ಕರುಣ ಕಾನನದೊಳಗೆ ಹೊಲಬುದಪ್ಪಿದ ಸೀಮೆ.<br/>ತನುತ್ರಯವ ಮಲತ್ರಯವ ದಹನಮಾಡಿ,<br/>ಮನದ ಮಧ್ಯದೊಳಗೆ ಪಂಚಮಾಳಾಪಕ್ಕೆ<br/>ತನು ಸೃಷ್ಟಿ ಸಾಯುಜ್ಯಪದವೆಯ್ದಿತು.<br/>ಅನುನಯದ ಪುರಾತ ಚರಿತವಂ ಹಾಡೀಗ ಹರುಷಿತನುವಾದೆನೈ.<br/>ಸಕಲದೊಳಗೆ ಕರುಣಾಕರನೆ<br/>ಎನ್ನ ಕರಣ  ನಿರ್ಮಳತೆಯನು ಹರುಷಧಿಂ ಮಾಡಿದೈ.<br/>ಭಕ್ತಿಯಿತ್ತು ಎರಡೆಂಟು ಗ್ರಾಮದೊಳು ಕಳೆಯನಿರಿಸಿದೆ.<br/>ನಿಮ್ಮ ಮನದ ಮಧ್ಯದೊಳಗೆ ಮುಖವೈದನೂ ರಚಿಯಿಸಿದ<br/>ಭೇದವನು ಹದುಳ  ಮಾಡಿಯೆ ಅರಿತೆ.<br/>ಒದವಿದೆನು ತತ್ವ ಮೂವತ್ತಾರನೂ<br/>ತನುವೆ ಮಹಾತವಕ ಘನ  ಪಾಶಂದತ್ತ<br/>ಮನವ ಶುದ್ಧವ ಮಾಡಿದಯ್ಯಾ,<br/>ಗುರುವೆ, ಕರುಣಾಕರನೆ ಕಪಿಲಸಿದ್ಧಮಲ್ಲೇಶ್ವರಾ,ಶರಣದೇಹಿಕ ದೇವ ಶರಣು ತಂದೆ.</font>"
}