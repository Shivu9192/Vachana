{
    "id": "/4403", 
    "vachana": "ಪೂರ್ವಸಿಂಹಾಸನದಲ್ಲಿ,\nಮಹಾಪರ್ವತದ ಮಸ್ತಕದಲ್ಲಿ,\nಆ ಪರ್ವತಕ್ಕೆ ಕಾವಲು ಒಂಬತ್ತಾಗಿ,\nಆ ಒಂಬತ್ತ ಕೂಡಿದ ದ್ವಾರ ಕೆಳಗಾಗಿ,\nಅದರಿಂದ ನಡೆಯುತಿದ್ದು \n  ವ್ಯವಹಾರಂಗಳು.\nಆ ಪೂರ್ವದ್ವಾರದಲ್ಲಿ ಮಹಾಜ್ವಲ,\nಮಹಾಜ್ವಲದಲ್ಲಿ ಗಂಭೀರ ಕಮಲ,\nಗಂಭೀರ ಕಮಲದಲ್ಲಿ ಭವಿಸಿದಗ್ನಿ,\nಪೂರ್ವದ್ವಾರವ ತಾಗೆ ಅಲ್ಲಿದ್ದ ವಾಯುರಾಜನು\nದುರ್ಗ ಒಂಬತ್ತಕ್ಕೆ ಒಂದೇ ದ್ವಾರದಲ್ಲಿ ದಾಳಿಯನಿಟ್ಟು\nನಾಯಕ ದುರ್ಗದಲ್ಲಿದ್ದ ಸುಗುಣ ಸುಜ್ಞಾನವೆಂಬ ಸರೋವರ ಹೊಕ್ಕು,\nಮೂರು ಮೆಟ್ಟಿನ ಭಾವಿಯನ್ನಿಳಿದು,\nಆ ಜಲವ ಕದಡಲಾಗಿ\nಬಪ್ಪ \n  ನಿಯೋಗದ ಧಾಳಾಧಾಳಿಯಂ ಕಂಡು,\nಅಯ್ಯ, ಜಲವ ಹೋಗೆ ಇವರು ಕದಡಿದ ಜಲದೊಳಗೆ\nಹೋದವರೆಲ್ಲಾ ಮುಕ್ತರಾ,ನೀನೆ ಕಪಿಲಸಿದ್ಧಮಲ್ಲಿಕಾರ್ಜುನಯ್ಯ ಹಿಡಿಗೊಳಗಾದ.\n"
}