{
    "id": "/5216", 
    "vachana": "`ಸರ್ವಂ ಶಿವಮಯಂ ಜಗತ್' ಎಂಬುದ ತಿಳಿಯದೆ\nನುಡಿದವರ ನುಡಿಯಂತೆ ನಡೆಯದಿರಾ ಮನವೆ.\n`ಸರ್ವಂ ಶಿವಮಯಂ ಜಗತ್' ಎಂದು ತಿಳಿದು ತಿಳಿದು\nಸುಖಿಯಾಗು ಮನವೆ.\nಪಿಂಡ ಬ್ರಹ್ಮಾಂಡಕ್ಕೆ\n`ತಿಲಷೋಡಶಭಾಗೇನ ಭೇದೋ \n  ವರಾನನೇ'\nಎಂಬುದು ಪುಸಿಯಲ್ಲ ನೋಡಾ ಮನವೆ.\nಈಶ್ವರನ ಪಂಚಮುಖಂದ ಪಂಚತತ್ವಗಳುದಯಿಸಿದವು.\nಈ ತತ್ವಂಗಳೊಂದೊಂದು ಕೂಡಿ ತನ್ನ ಚೈತನ್ಯ ಬೆರಸಿದಲ್ಲಿ,\nಪಿಂಡ ಬ್ರಹ್ಮಾಂಡವೆನಿಸಿತ್ತು ನೋಡಾ ಮನವೆ.\nತನ್ನ ತಾನರಿದು ನೋಡಿದಡೆ,\n`ಸರ್ವಂ ಶಿವಕಪಿಲಸಿದ್ಧಮಲ್ಲಿಕಾರ್ಜುನಮಯಂ ಜಗತ್'ಎಂದರಿದು ಬಂದಿತ್ತು ನೋಡಾ ಮನವೆ.\n"
}