{
    "id": "5020", 
    "vachana": "ಹಿಂದೆ ಹಲವು ಯುಗಂಗಳು ತಿರುಗಿ ಬಪ್ಪಾಗ\nಅವನ್ನು ನೀ ಮಾಡಿದೆಯಲ್ಲದೆ ತಮ್ಮಾಜ್ಞೆಯಲಿ ಬಂದುಲ್ಲ.\nಅಯ್ಯ, ನಿನ್ನಾಜ್ಞೆಯಲಿ ಬಂದ ಯುಗಂಗಳು\nಭವಭವದಲ್ಲಿ ಎನ್ನನೆ ಕಾಡಿದುವು,\nಸಂಸಾರವಾಗಿ ಎನ್ನನೆ ಕಾಡಿದುವು,\nಹೊನ್ನು ಹೆಣ್ಣು ಮಣ್ಣು ತ್ರಿವಿಧವಾಗಿ\nಎನ್ನನೆ ಕಾಡಿದುವು,\nಆಶಾಪಾಶಂಗಳಾಗಿ ಗುರುವೆ ಬಸವಣ್ಣ\nಅವೆಲ್ಲಾ ನಿಮ್ಮ ಅಧೀನದವು ಮಾಡಿದಡಾದವು,\nಬೇಡಾಯೆಂದಡೆ ಮಾದವು.\nಅವಕ್ಕೆ ಎನ್ನನೊಪ್ಪಿಸದೆ, ನಿನ್ನವ ನಿನ್ನವನೆನಿಸಾ\nಕಪಿಲಸಿದ್ಧಮಲ್ಲಿಕಾರ್ಜುನನ ತೋರಿದಗುರು ಬಸವಣ್ಣಾ.\n"
}