{
    "id": "4633", 
    "vachana": "ಮಧ್ಯದ ಮಧ್ಯದಲಿ ವೇದಾಮೂನಿ\nಆದಿಯ ಸಂತಕ್ಕೆ ಆದಿಯಾಗಿಪ್ಪಳು.\nಐದೇಳನಡರಿದಡೆ ಮೈದೋರದಿಪ್ಪಳು.\nಪತಿಗೆ ಪತಿಯಾಗಿಪ್ಪಳು ಸತಿಗೆ ಬುದ್ಧಿಯಾಗಿಪ್ಪಳು.\nತನ್ನ ನೋಡಲೆಂದು ಹೋದಡೆ ಚಂದ್ರ ಸೂರ್ಯರ ನುಂಗಿ\nಕಣ್ಗಾಣದೆ ಹೋಗಿ ಅತ್ತೆಯ ಕೈವಿಡಿಯಲು,\nಈ ಮುವ್ವರಿಗೆರಹುಟ್ಟಿಗೆ ತಾನೆಯಾದಳು.\nತಾಯ ಕೈವಿಡಿದನೆಂದು ನಾನಂಜಿ ಸತಿಯಾದೆನೆನಗೆ ಪತಿಯಾದೆ.\nಕಪಿಲಸಿದ್ಧಮಲ್ಲಿಕಾರ್ಜುನಯ್ಯಾ,ನಿನ್ನ ಕೂಡಿದ \n  ನೀನರಿದಡರಿವೆ, ಮರದಡೆ ಮರವೆ.\n"
}