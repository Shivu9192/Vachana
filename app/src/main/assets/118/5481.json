{
    "id": "/5481", 
    "vachana": "ಜಂಗಮವಾಗಿ ಫಲವೇನು,\nನೋಡಿ ಮನದೆರೆದು ಮಾತನಾಡಿಸಿ\nಜನಜನನವಿಪಿನದಾವಾನಲವಾಗದನ್ನಕ್ಕ?\nಜಂಗಮವಾಗಿ ಫಲವೇನು\nಭಕ್ತ ತನುತಾಪತ್ರಯವ ನೋಡಿ ಮನದೆರೆದು\nಮಾತನಾಡಿಸಿ ಮರುಗದನ್ನಕ್ಕ?\nಜಂಗಮವಾಗಿ ಫಲವೇನು,\nಭಕ್ತ ವಾಂಛಿತಾರ್ಥಂಗಳನರಿದು, ಪೂಜಾಮುಖಂ ಭೂತಿಯ\n ಕೊಟ್ಟು,\nಆತನ ಪ್ರಪಂಚ ಸಂಭ್ರಮವ ನೋಡದನ್ನಕ್ಕ?\nಜಂಗಮವಾಗಿ ಫಲವೇನಯ್ಯಾ,\nನಮ್ಮ ಕಪಿಲಸಿದ್ಧಮಲ್ಲಿಕಾರ್ಜುನನ ಕೂಡಿ,ಸುಭಕ್ತರ ಹಸ್ತದಲ್ಲಿ ಕೊಟ್ಟು ಮೋಹ ಮಾಡದನ್ನಕ್ಕ?\n"
}