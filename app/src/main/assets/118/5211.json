{
    "id": "211", 
    "vachana": "<font>1469<br/>ಉದಕದಿಂದ ಅಭಿಷೇಕಂಗೈವಡೆ,<br/>ಒದವಿದವು ನೋಡಾ ನಿನ್ನುತ್ತಮಾಂಗದಲ್ಲಿ<br/>ಅರುವತ್ತೆಂಟುಕೋಟಿ ನದಿಗಳು.<br/>ಪುಷ್ಪವ ಧರಿಸುವಡೆ,<br/>ಚಂದ್ರಕಲಾ ಪ್ರಕಾಶವುಂಟು ನೋಡಾ ಜಟಾಗ್ರದಲ್ಲಿ.<br/>ನೀರಾಜನವೆತ್ತುವಡೆ ಸೂರ್ಯಚಂದ್ರಾಗ್ನಿನೇತ್ರ ನೋಡಾ.<br/>ಸ್ತೋತ್ರವ ಮಾಡುವಡೆ,<br/>ವೇದಂಗಳು ಹೊಗಳಿ ಹೊಗಳಿ ಮೂಗುವಟ್ಟವು ನೋಡಾ.<br/>ನಿನ್ನ ಮುಂಭಾಗದಲ್ಲಿ ನಾಟ್ಯವನಾಡುವಡೆ,<br/>ಅದುರಿದವು ನೋಡಾ ಅಜಾಂಡಂಗಳು ನಿನ್ನ ಪಾದಸ್ಪರ್ಶನಂದ.<br/>ಚಾಮರವ ಬೀಸುವಡೆ,<br/>ನೋಡಾ ಹನ್ನೊಂದು ಕೋಟಿ ರುದ್ರಕನ್ನಿಕೆಯರ ಕೈತಾಳಧ್ವನಿಯು.<br/>ಚಂದನವ ಧರಿಸುವಡೆ,<br/>ನೋಡಾ ಮಲಯಾಚಲನಿವಾಸಿ.<br/>ವಸ್ತ್ರವ ಧರಿಸುವಡೆ,<br/>ನೋಡಾ ವ್ಯಾಘ್ರಾಸುರ ಗಜಾಸುರ ಚರ್ಮವಾಸಿ.<br/>ಭಸ್ಮವ ಧರಿಸುವಡೆ,<br/>ನೋಡಾ ಕಾಮನಸುಟ್ಟ ಭಸ್ಮ ಅಂಗದಲ್ಲಿ.<br/>ಅಕ್ಷತೆಯ ಧರಿಸುವಡೆ,<br/>ನೋಡಾ ಅಜಾಂಡಂಗಳ ದಾಟಿದ ಮಸ್ತಕ.<br/>ಅಂತಪ್ಪ ವಿಗ್ರಹವ ಪೂಜಿಸುವಡೆನ್ನಳವೆ?<br/>ಶರಣನ ಮುಖದಿಂದ ಬಂದ ಪದಾರ್ಥವ ಕೈಕೊಂಡುಪೂಜಾ ಪ್ರೀತನಾಗಯ್ಯಾ, ಕಪಿಲಸಿದ್ಧಮಲ್ಲಿಕಾರ್ಜುನ.</font>"
}