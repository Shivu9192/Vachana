{
    "id": "/4050", 
    "vachana": "ತತ್ವ ತುರೀಯಂಗಳಿಂದತ್ತ ಮೀರಿದ ಸೀಮೆ\nಕತ್ತಲೆಯ ಒಳಗಿಪ್ಪ \n  ರೂಪಿನಾ,\nಎರಡು ಮತ್ತೊಂದಾಗಿ ಎರಡಿಲ್ಲದೊಂದಾಗಿ,\nಐದೆಯರು ಐವರಾ ಸಂಗಂಗಳಾ.\nಆರರಲ್ಲಿಯೆ ನಿಂದು, ತೋರಲೀಯದೆ ಸಂದ\nಕರ್ಮಂಗಳಾ ಮೀರಿ ಏಳರ ಒಳಗೆ\nತೋರಿ ಮತ್ತೊಪ್ಪಿಪ್ಪ ತೋರದಿಹ ಸಾರೂಪ್ಯ ಅಷ್ಟಮದಲಿ\nಆರು ಮೂರನು ಎಂಟು \n  ಆರನು ಹತ್ತ\nಹವಣಿಸಿದೆ ತತ್ವದಲಿ ಏಕಮಾಡಿದ\nಬ್ರಹ್ಮಲೋಕದ ಗುರುವಾಗಿ ಶಕ್ತಿಯ ಘನತರದ\nಮಸ್ತಕದ ಒದವಿಪ್ಪ ಅಕ್ಷರದ್ವಯರೂಪುನೀನೆ ಕಪಿಲಸಿದ್ಧಮಲ್ಲಿಕಾರ್ಜುನ.\n"
}