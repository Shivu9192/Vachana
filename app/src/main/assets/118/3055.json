{
    "id": "/3055", 
    "vachana": "ಆದಿನಿರಾಳ, ಮಧ್ಯನಿರಾಳ, ಊಧ್ರ್ವನಿರಾಳ ಅಂತೆ ನಿನ್ನ\n ಪರಿಯಯ್ಯಾ.\nಅನಾಮಯಶೂನ್ಯನೆಂದು ಹೊಗಳುತ್ತೈದಾರೆ ನಿನ್ನ ಹಲಬರು,\nನೀನು ಭಕ್ತಕಾರಣ ಪರಶಿವಮೂರ್ತಿಯೆಂಬುದನರಿಯರಾಗಿ.\nಎಲೆ ಅಯ್ಯಾ, ಸುಚಿತ್ತವಾದ ಲೋಕಂಗಳಲ್ಲಿ ನೀನು\nಉರುತರ ನಿತ್ಯನೆಂಬುದನರಿಯರು ಕಾಣಾ ಎಲೆ ಅಯ್ಯಾ,\nಅಯ್ಯ ನಿನ್ನ ಅನಾಹತ ಪಟ್ಟಣದಲ್ಲಿ\nಶೂನ್ಯಕಾಯನೆಂಬ ಮಹಾಗಣೇಶ್ವರನ ಮನೆಯಲ್ಲಿ\nಪದನಾಶನೆಂಬ ಯೋಗಿಯಾಗಿ ಬಂದು,\nಫಲಕ್ಕೆ ಬಿತ್ತಲಿದ್ದ ಬೀಜಂಗಳ ನೀನು ಸಂಗ್ರಹಿಸಿ\nಸ್ವಯಂಪಾಕವ ಮಾಡಿ,\nಆತ ಕಿಂಕಿಲದಿಂ ಸದ್ಭಾವವೆಂದೆಂಬ ಪರಿಯಾಣದಲ್ಲಿ\nಅಷ್ಟಪಾದಂಗಳನುಳ್ಳ ಆಧಾರವಂ ತಂದಿಟ್ಟು\nಮಥಿತ ಮರ್ಧನ, ಸುಚಿತ್ತ ಸುಗುಣಂಗಳೆಂಬ\nಓಗರವಂ ತಂದು ಎನಗೆ ಬಡಿಸಲಾಗಿ,\nನಿತ್ಯವೆಂಬ ದೀಪ್ತಿಯ ಬೆಳಗಿನಲ್ಲಿ\nಸುಚಿತ್ತಂ ಆರೋಗಣೆಯಂ ಮಾಡಿ,\nರೇತೋದಾರನೆಂಬ ಗಣೇಶ್ವರ\nಲೆಕ್ಕ ಮೂವತ್ತಾರು ಸಾವಿರ ಪಟ್ಟಣಂಗಳಲ್ಲಿ\nಪ್ರವೇಶಿಸಿ ಬಂದ ಕಾಲದಲ್ಲಿ,\nನಿನ್ನ ಸುಮತಿ ಪ್ರಸನ್ನತೆ \n  ಪ್ರಯೋಗವೆಂಬ\nಪ್ರಸಾದ ಸ್ವೀಕಾರಂ ಮಾಡಲ್ಕಾಗಿ,\nಆತನ ಮೂರರಿಂ ಮೇಲೆ\nಹತ್ತರಿಂದೊಳಗೆ ಇದ್ದಂಥ ಹಲವೆಲ್ಲವೂ ಏಕೀಭವಿಸಿದವು.\nಆತ ನಿತ್ಯನಾದ, ಆತ ಫಲಕ್ಕೆ ಪದಕ್ಕೆ ಭವಕ್ಕೆ\nತುರೀಯ ಸಿದ್ಧ ತ್ವಮಸಿಯನೆಯ್ದಿ\nಸಂದು ಹರಿದ, \n  ಹರಿದ,\nಆನಂದವೆಂಬ ಶ್ವೇತಜಲದಲ್ಲಿ\nಚಂದ್ರಕಾಂತದ ಮಂಟಪವನಿಕ್ಕಿ,\nಅರ್ಚನೆ ಪೂಜನೆ ವ್ಯವಹರಣೆಯೆಂಬವನತಿಗಳೆದು\nಸದ್ಧಲಿಂಗಾರ್ಚನೆಯ ಮಾಡಿ\nಸುಖಸಂಯೋಗದಲ್ಲಿ ಎರಡಿಲ್ಲದೆ ಮೂರ್ಚಿತವೋಗೈದಾನೆಕಾಣಾ ಕಪಿಲಸಿದ್ಧಮಲ್ಲಿಕಾರ್ಜುನ.\n"
}