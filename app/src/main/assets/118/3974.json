{
    "id": "/3974", 
    "vachana": "ಚರಣ ಲಿಂಗವಾಗಿ \n  ಜಿಹ್ವೆಯಾಗಿ\nಮಸ್ತಕದಲ್ಲಿ \n  ಬ್ರಹ್ಮಾಂಡಗಳ ವ್ಯಾಪ್ತಿಯನು\nಅಕ್ಷರವೆರಡರಲ್ಲಿ ಆಂದೋಳವಂ ಮಾಡಿ\nಹರಿಯಲೀಯ್ಯದೆ \n  ಮಾಡಿದಾತ ಗುರು!\nಎನ್ನ ಶಬ್ದ-ಸ್ಪರ್ಶ-ರೂಪು-ರಸ-ಗಂಧ-\nಧಾನ್ಯ-ಧಾರಣ-ಸಮಾಧಿ \n  ಗುರು!\nದೀಕ್ಷೆ ಶಿಕ್ಷೆ ಸ್ವಾನುಭಾವ ಸಂಪನ್ನತೆಯನುಳ್ಳಾತ ಗುರು!\nಆದ್ಯಂತರದಲ್ಲಿ \n  ಕಮಲದೊಳಗಣ\nಕಂಜಕರ್ಣಿಕೆಯ ಮನ್ಮಸ್ತಕದ್ಲ ಒಪ್ಪಿಪ್ಪ\nಅಕ್ಷರದ್ವಯದ ಆಂದೋಳನವನುಳ್ಳಾತ ಗುರು!\nಅನಾಮಯಸ್ಥಾನದಲ್ಲಿ ಬಹುದಳದ ಕಮಲದೊಳಗೆ ಒಪ್ಪಿಪ್ಪ\nಹಮ್ಮೆಂಬ ಬಿಂದುವಿನ ಆನಂದ ಮಧ್ಯಸ್ಥಾನದ\nಶುದ್ಧ ಸಿಂಹಾಸನವನಿಕ್ಕಿ ಅದೆ ಮನೆಯಾಗಿರಲುಳ್ಳಾತ ಗುರು!\nನಿತ್ಯ ನಿರಂಜನರೂಪೆ ತದ್ರೂಪಾಗಿ\nಶಕ್ತಿಪಂಚಕದ ಆಜ್ಞೆಯ ಹೊದ್ದಪ್ಪಾತ ಗುರು!\nಅನಿಮಿಷಸ್ಥಾನದಲ್ಲಿ ಇಪ್ಪ ಶಕ್ತಿತ್ರಯದ\nಕ್ರಿಯಾಕಾರವ ನಡೆಸುವಾತ ಗುರು!\nತನುಗುಣಪ್ರಾಪಂಚಿಕವನತಿಗಳೆದು\nಸೀಮೆಯ ಮೀರಿದ ಸಂಬಂಧಿಪ್ರಮಾಣಿಲ್ಲದ ಪರಮಗುರುವೆ ಕಪಿಲಸಿದ್ಧಮಲ್ಲಿಕಾರ್ಜುನ.\n"
}