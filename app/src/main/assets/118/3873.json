{
    "id": "873", 
    "vachana": "<font>500<br/>ಗುರುಪಾದೋದಕವೆಂದು, ಕ್ರಿಯಾಪಾದೋದಕವೆಂದು.<br/>ಜ್ಞಾನಪಾದೋದಕವೆಂದು ಮೂರು ತೆರನುಂಟು.<br/>ಗುರುಪಾದೋದಕವೆಂದಡೆ,<br/>ಅಯ್ಯಗಳ ಪಾದಗಳ ಎರಡಂಗುಲಿಗಳಲ್ಲಿ,<br/>ಪಾದಗಳೆರಡರ ಮೂಲಾಂಗುಲಿ ಹಿಮ್ಮಡಗಳ ಅಗ್ರದಲ್ಲಿ<br/>ತನ್ನ ಪಂಚಾಂಗುಲಿಯಿಂದ ಉದಕನದ್ದಿ,<br/>ಮಂತ್ರವಳಹುವುದೆ ಗುರುಪಾದೋದಕ.<br/>ಕ್ರಿಯಾಪಾದೋದಕವೆಂದಡೆ,<br/>ಪಾದದ್ವಯದ ಅಂಗುಗಳಲ್ಲಿ ಶಿವನ ಶಕ್ತಿಯ ಪ್ರಣವವ ಬರೆದು,<br/>ಭಸ್ಮವ ಧರಿಸಿ, ನೇತ್ರದಳಗಳ ಅರ್ಪಣಂಗೈದು,<br/>ತನ್ನ ತರ್ಜನಿಯ, ಮೂರು ವೇಳೆ  ಪ್ರಣವಸಹಿತ<br/>ಪಂಚಾಕ್ಷರೀಮಂತ್ರಂ<br/>ಗುರುಪಾದೋದಕವನದ್ದಿ ಎಳೆಯುವುದೆ ಕ್ರಿಯಾಪಾದೋದಕ.<br/>ಜ್ಞಾನಪಾದೋದಕವೆಂದಡೆ,<br/>ದಶಾಂಗುಗಳಲ್ಲಿ ದಶಪ್ರಣವ ಮಂತ್ರದಿಂದ ಭಸ್ಮಂ ಲಿಖಿಸಿ,<br/>ಷೋಡಶೋಪಚಾರಂ ಪೂಜೆಯ ಮಾಡಿ,<br/>ಎರಡಂಗುಲಿ ಮಧ್ಯದಲ್ಲಿ ಮೂರು ಸ್ಥಾನಂಗಳಲ್ಲಿ,<br/>ಪಂಚಾಕ್ಷರೀಮಂದಿಂದ ಎರೆಯುವುದೆ ಜ್ಞಾನಪಾದೋದಕ.<br/>ಇಂತಪ್ಪ ಪಾದೋದಕತ್ರಯಂಗಳ ಸೇವಿಸಿ ಸುಖಿಸಬಲ್ಲಡೆಆತನೆ ಪರಾತ್ಪರವಸ್ತು, ಕಪಿಲಸಿದ್ಧಮಲ್ಲಿಕಾರ್ಜುನದೇವಾ.</font>"
}