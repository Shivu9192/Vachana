{
    "id": "/19409", 
    "vachana": "ಚಿದ್ರೂಪಮಾದ ಮಹವೆಂದರೆ ಮಹಾಜ್ಞಾನವೆಂದರ್ಥ.\nಸರ್ವಜ್ಞನಾಮವುಳ್ಳ ಅಖಂಡಪರಿಪೂರ್ಣಜ್ಞಾನವೇ ಆತ್ಮನು,\nಅವಂ ನಿಜಭಾವದಲ್ಲಿರ್ಪನು, ಆತ್ಮನೇ ಪರಶಿವನೆಂದು ತಿಳಿವುದು.\nತದಾತ್ಮಾನುಭವವೇ ತತ್ವವು, ಆತ್ಮನಿಂ ಭಿನ್ನಿಸಿದ\nತತ್ವಶೇಷವೇ ಪರರೂಪಮಾದ ಪ್ರಸಾದವು.\nಅದು ಅನುಭವಿಸಿದಲ್ಲಿ ಒಳಗೆ ಪ್ರಕಾಶಿಸುತ್ತಿರ್ಪುದು,\nಸಾಧಿಸಿದಲ್ಲಿ ಹೊರಗೆ ಕಾಣಿಸುತ್ತಿರ್ಪುದು.\nಆಕಾಶಮಯ ಪರಪ್ರಸಾದವೆಂದೊಡೆ ಉತ್ಕøಷ್ಟವಾಗಿ ಕಾಣಿಸುವುದೆಂದರ್ಥ.\nಅದು ಜ್ಞಾನಿಗೆ ಬಹಿರಂಗದಲ್ಲಿ ಮಲಿನವಾಗಿಯೂ\nಅಂತರಂಗದಲ್ಲಿ ನಿರ್ಮಲವಾಗಿಯೂ ಇರ್ಪುದು.\nಅಂತಪ್ಪ ಆತ್ಮಶೇಷವೇ ಆದಿಜಂಗಮವು.\nನಿರ್ಮಲಾತ್ಮನು ಸಾಕಾರಕ್ಕೆ ಬಪ್ಪಲ್ಲಿ ಚಲನವೇ ಆದಿಶಕ್ತಿಯಾದುದರಿಂ\nಆದಿಶಕ್ತಿಯುಕ್ತವೇ ಜಂಗಮವಾಯಿತ್ತು.\nಆದಿಜಂಗಮವೇ ವಾಯು, ಅದರ ಚಲನವೇ ಇಚ್ಛಾರೂಪಮಾದಲ್ಲಿ\nಇಚ್ಛಾಶೋಭನವೇ ಅಗ್ನಿಯಾದುದರಿಂ\nಇಚ್ಛಾರೂಪಮಾದ ಶಿವನು ಆಯಿತ್ತು.\nಅದೇ ಜೀವೋಪದೇಶವಾಂಛೆಯಿಂ ಮಂತ್ರರೂಪಮಾದ ಗುರುವಾಯಿತ್ತು.\n`ಮನನಾ ತ್ತ್ರಾಯತ ಇತಿ ಮಂತ್ರಃ' ಎಂಬ ವ್ಯುತ್ಪತ್ತಿಯಿಂ ದೊಡ್ಡಿತ್ತಾಗಿ\nಜನರಂ ರಕ್ಷಿಸುವಂಥಾದ್ದೇ ಗುರುಮಂತ್ರವು.\nಆ ಮಂತ್ರವೇ ಕ್ರಿಯೆಯಾದುದರಿಂ ಕ್ರಿಯಾರೂಪವುಳ್ಳ ಆಚಾರಮಾಯಿತ್ತು.\nಕ್ರಿಯೆಯೊಳಗೆ ಕೂಡಿ ರಾಜಿಸುತ್ತಿರ್ಪುದೇ\nಪೃಥ್ವಿಯಾದುದರಿಂ ಕ್ರಿಯಾಚಾರಮಾಯಿತ್ತು.\nಆದುದರಿಂ ಮಹಾಜ್ಞಾನವೇ ಆತ್ಮನು,\nತದುನುಭವತತ್ವವೇ ಪಂಚಭೂತರೂಪಮಾದ ಶಕ್ತಿಯು,\nಪಂಚಭೂತಾಂಶವೇ ಶರೀರವು, ಅP್ಷಂಶವೇ ಜೀವನು.\nಜೀವನಿಗೆ ಮಹತ್ವದಲ್ಲಿ ಆತ್ಮನೊಳೈಕ್ಯವು,\nಶರೀರವು ಜೀರ್ಣಮಾದಲ್ಲಿ ಭೂತದೊಳೈಕ್ಯವು,\nಶರೀರಮೋಕ್ಷಕ್ಕಿಂತಲೂ ದುಃಖವಿಲ್ಲ, ಜೀವನ್ಮುಕ್ತಿಗಿಂತಲೂ ಸುಖವಿಲ್ಲ,\nಪ್ರಪಂಚವೆಲ್ಲ ಆತ್ಮಶೇಷಮಾದುದರಿಂ ಹೇಯರೂಪಮಾದ ದುಃಖಮಾಯಿತ್ತು.\nಅದೇ ಶಿವನ ಪ್ರಸಾದವೆಂದು ತಿಳಿದು,\nಅದನ್ನು ಶಿವಾರ್ಪಣಮುಖದಲ್ಲಿ ಸೇವಿಸಬಲ್ಲಾತನೇ ಜೀವನ್ಮುಕ್ತನು.\nಅಂತಪ್ಪ ಜೀವನ್ಮುಕ್ತಿಯನೆನಗಿತ್ತು ಸಲಹಾಮಹಾಘನ ದೊಡ್ಡದೇಶಿಕಾರ್ಯಗುರುಪ್ರಭುವೆ.\n"
}