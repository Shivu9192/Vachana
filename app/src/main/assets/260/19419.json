{
    "id": "19419", 
    "vachana": "<font>1111<br/>ಸೃಷ್ಟಿ ಕರ್ತುವಾದ ಸ್ತ್ರೀತ್ವಾಧಿದೇವತೆಯಾದಾತನೆ ಬ್ರಹ್ಮನು.<br/>ಸ್ಥಿತಿಕರ್ತುವಾದ ಪುರುಷಾಧಿದೇವತೆಯಾದ ಆದಿಪುರುಷನೆ ವಿಷ್ಣು.<br/>ಇಂತಪ್ಪ ಸ್ತ್ರೀ ಪುರುಷವೇತ್ತಿಗಳುಭಯಪಾಶ್ರ್ವಂಗಳ ಉಳ್ಳ ಲಿಂಗವೇ ನಪುಂಸಕ.<br/>ಪುಂಸ್ತ್ವ ಸ್ತ್ರೀ ಸುಖವನರಿಯದು, ಸ್ತ್ರೀತ್ವ ಪುಂಸುಖವನರಿಯದು.<br/>ಇಂತಪ್ಪ ಸ್ತ್ರೀ ಪುರುಷ ಸುಖ ತಾನೆಯಾಗನುಭವಿಸುವುದೇ ಲಿಂಗ.<br/>ಸ್ತ್ರೀ ಪುರುಷರಲ್ಲಿರ್ಪ ಸೃಷ್ಟಿ ಸ್ಥಿತಿ ಕರ್ತೃತ್ವ ತಾನೆಯಾಗಿ,<br/>ನಪುಂಸಕನಾಗಿ, ಸ್ತ್ರೀ ಪುರುಷ ಸುಖವನನುಭವಿಸುತ್ತ,<br/>ತಾ ತೋರದೆ, ತನ್ನ ಸಂಹಾರಕೃತ್ಯವ ತೋರಿಸುತ್ತ,<br/>ಸ್ತ್ರೀ ಪುಂ ಭಾವವೆಲ್ಲವನ್ನು ತಿಳಿವುತ್ತಿರ್ಪುದರಿಂ<br/>ಸರ್ವಜ್ಞತ್ವದ ಪ್ರಕಟವ ಮಾಡುತ್ತಿರ್ಪುದೆ ಮಹಾಲಿಂಗ.<br/>ಪುರುಷಯಂತ್ರ ಕರ್ತುವಾಗಿಹುದೆ ಲಿಂಗ;<br/>ಸ್ತ್ರೀಯಂತ್ರ ಕರ್ತುವಾಗಿಹುದೆ ಪುರುಷನು.<br/>ಕರ್ಮಕರ್ತುವೆ ಬ್ರಹ್ಮನು, ಜ್ಞಾನಕರ್ತುವೆ ವಿಷ್ಣು,<br/>ಈ ಉಭಯ ಕರ್ತೃತ್ವವೇ ಲಿಂಗ.<br/>ಪರಮಾತ್ಮನ ನಾಲ್ಕು ಮುಖವೆ ಬ್ರಹ್ಮನು,<br/>ಐದನೆಯ ಮುಖವೆ ವಿಷ್ಣು ,ಇಂತು ಐದು  ಮುಖದಲ್ಲಿ ಸಾಕಾರವ ತೋರಿ,<br/>ಆ ಸಾಕಾರದ ಸೃಷ್ಟಿ ಸ್ಥಿತಿಯೂ ತಾನೆಯಾಗಿ ತೋರಿ<br/>ಅಂತರ್ಮುಖದಲ್ಲಿ ಸರ್ವಜ್ಞನಾಗಿ,<br/>ಅಂತರ್ಮುಖದಲ್ಲಿ ತಾನು ಹೇಗೆ ಗೂಢವೋ<br/>ತನ್ನ ಸಂಹಾರ ಕೃತ್ಯವ ಹಾಗೇ ಗೂಢವ ಮಾಡಿ ತೋರುತಿರ್ಪಾತನೆ ಮಹಾಲಿಂಗ.<br/>ಶರೀರದಲ್ಲಿ ಸ್ತ್ರೀಪುರುಷ ಭೇದ  ಕಾಣಿಸುತ್ತಿಹುದು.<br/>ಜೀವನಲ್ಲಿ ಅಭೇದಮಾಗಿ, ಒಂದೇಯಾಗಿಯಿಹುದರಿಂ ಅದೇ ನಪುಂಸಕ. <br/>ತದ್ಧರ್ಮ ಮನಸ್ಸಿನಲ್ಲಿ ಕಾಣಿಸುತ್ತಿಹುದು,<br/>ಇದೇ ಸಂಸಾರ, ಅದೇ ವಿರಕ್ತಿ.<br/>ಸದ್ಯೋಜಾತ ವಾಮದೇವಾಘೋರ ತತ್ಪುರುಷ ರೂಪಮಾಗಿರ್ಪ<br/>ಪೃಥ್ವಿಯಪ್ಪು ತೇಜೋವಾಯುಗಳೆ ಬ್ರಹ್ಮಸ್ವರೂಪು.<br/>ಈಶಾನರೂಪಮಾದ ಆಕಾಶವೆ ವಿಷ್ಣು ಸ್ವರೂಪು.<br/>`ವಿಷ್ಣುರ್ ವ್ಯಾಪ್ತಾ' ಯೆಂಬ ಧಾತ್ವರ್ಥಮುಳ್ಳುದೆ ವಿಷ್ಣುಶಬ್ದಮಾದುದರಿಂ<br/>ವಿಷ್ಣುಮಯವೇ ಆಕಾಶ; ಈ ಪಂಚಬ್ರಹ್ಮವೆ ಜಗತ್ತು.<br/>ಅಂತಪ್ಪ ಜಗತ್ತಿಗೆ ಚೈತನ್ಯಮಾಗಿ<br/>ಅಂತರ್ಮಯಮಾಗಿರ್ಪ ಆತ್ಮನೆ ಸದಾಶಿವನು.<br/>ಕರಣೇಂದ್ರಿಯದಲ್ಲಿ ಭಾವರೂಪಮಾಗಿ<br/>ಜ್ಞಾನೇಂದ್ರಿಯದಲ್ಲಿ ನೇತ್ರರೂಪಮಾಗಿ, ಕರ್ಮೇಂದ್ರಿಯದಲ್ಲಿ ಗುಹ್ಯರೂಪಮಾಗಿ,<br/>ಆದಿ ಮಧ್ಯಾವಸಾನಗಳಲ್ಲಿ<br/>ಉತ್ತಮೇಂದ್ರಿಯರೂಪನಾಗಿರ್ಪಾತನೆ ವಿಷ್ಣು ;<br/>ಮಿಕ್ಕಿನಿಂದ್ರಿಯಂಗಳೆ ಬ್ರಹ್ಮವು.<br/>ಆ ಗುಹ್ಯೇಂದ್ರಿಯದಲ್ಲಿ ಆನಂದ ಬಿಂದುರೂಪಮಾಗಿ<br/>ನೇತ್ರೇಂದ್ರಿಯದಲ್ಲಿ ಜ್ಞಾನಕಳಾರೂಪಮಾಗಿ<br/>ಭಾವೇಂದ್ರಿಯದಲ್ಲಿ ನಿಜನಾದರೂಪಮಾಗಿ<br/>ಸತ್ಯಜ್ಞಾನಾನಂದ ಮಹಿಮೆಯಂ ಪ್ರಕಟವಂ ಮಾಡುತ್ತ<br/>ಜೀವಾತ್ಮನಾಗಿ ಹೃದಯದಲ್ಲಿರ್ದು ಸೃಷ್ಟಿಸುತ್ತ<br/>ಅಂತರಾತ್ಮನಾಗಿ ಲಲಾಟದಲ್ಲಿರ್ದು ನೋಡಿ ರಕ್ಷಿಸುತ್ತ<br/>ಪರಮಾತ್ಮನಾಗಿ ಭಾವಬ್ರಹ್ಮ ಸ್ಥಾನದಲ್ಲಿರ್ದು<br/>ತಮೋ ಮುಖದಲ್ಲಿ ಸಂಹರಿಸುತ್ತಿರ್ಪಾತನೆ ಪರಮಾತ್ಮನು.<br/>ಇಂತಪ್ಪ ಭೇದತ್ರಯಮುಳ್ಳ ಅಖಂಡಾತ್ಮನೆ ಶಿವನು.<br/>ಎಲ್ಲದು ಉಳ್ಳುದೆ ಪೃಥ್ವಿ;<br/>ಕೇವಲಮುಳ್ಳುದೆ ಜಲ;<br/>ಧೂಮ ಮಾತ್ರಮುಳ್ಳುದೆ ಅಗ್ನಿ.<br/>ತಾ ನಿರಾಕಾರಮಾಗಿ, ತನ್ನ ಗುಣವ ಸಾಕಾರವಾಗಿ<br/>ತೋರುತಿರ್ಪುದೆ ವಾಯು.<br/>ತಾ ಸಾಕಾರಮಾಗಿ ತನ್ನ ಗುಣವ ಸಾಕಾರ ನಿರಾಕಾರಮಾಗಿ<br/>ತೋರುವುದೆ ಆಕಾಶ.<br/>ತಾನ್ಕೇವಲವು ನಿರಾಕಾರಮಾಗಿ<br/>ತನ್ನ ಗುಣವು ನಿರಾಕಾರಮಾಗಿ<br/>ತನ್ನಲ್ಲಿ ಮತ್ತೊಂದುಯೇನೂ ಇಲ್ಲದೆ<br/>ಪೃಥ್ವಿಗೆ ಹೊರಗೆ ಏನೂ ಏನಿಲ್ಲವೋ<br/>ಹಾಗೆ ಆತ್ಮನ ಒಳಗೆ ಏನೂ ಇಲ್ಲ.<br/>ತನ್ನೊಳಗೆ ಏನೂ ಇಲ್ಲದೆ<br/>ತನ್ನ ಹೊರಗೆ ಎಲ್ಲ ಉಂಟಾಗಿರ್ಪುದೆ ಲಿಂಗವೆಂದರಿದು<br/>ಸಂದಣಿಯೊಳಗಿರ್ಪ ಭವದಂದುಗಕಲಸಿ<br/>ಯಾರೂ ಇಲ್ಲದೆ ಅಭೇದ್ಯಮಾಗಿ<br/>ನಿರ್ಭಯಮಾಗಿರ್ಪ ನಿನ್ನ ಹೃದಯ ಮಧ್ಯದಲ್ಲಿ<br/>ನನ್ನನಿಟ್ಟು ಕಾಲ  ಕಾಮರ  ಭಯ ಕಳದುಳುಹಿ ಸಲಹು ಕಂಡಾಮಹಾಘನ ದೊಡ್ಡ ದೇಶಿಕಾರ್ಯ ಪ್ರಭುವೇ. </font>"
}