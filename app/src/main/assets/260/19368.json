{
    "id": "19368", 
    "vachana": "<font>1025<br/>ನಿನ್ನ ಕಂಗಳಭ್ರಮೆಯೇ ಕಾಲರೂಪಮಾಗಿ<br/>ನನ್ನಂ ಭವಭವಂಗಳಲ್ಲಿ ತೊಳಲಿಸಿ ಬಳಲಿಸುತ್ತಿತ್ತಯ್ಯಾ.<br/>ನಿನ್ನಾನಂದಾಶ್ರುವೇ ದೇವತೆಗಳಿಗೆ ಅಮೃತಮಾಗಿ,<br/>ಮನುಷ್ಯರಿಗೆ ಜೀವನವಾಗಿ ರಕ್ಷಿಸುತ್ತಿತ್ತಯ್ಯಾ.<br/>ನಿನ್ನ ಕಂಗಳ  ಕೋಪಾಗ್ನಿಯೇ ಸಂಹರಿಸುತ್ತಿತ್ತಯ್ಯಾ,<br/>ನಿನ್ನ ಕಂಗಳ  ಭಾವವೇ ಪಲತೆರಮಾಗಿ ಸೃಷ್ಟಿಸುತ್ತಿತ್ತಯ್ಯಾ.<br/>ಇಂತಪ್ಪ ನಿನ್ನ ಕಂಗಳ  ವಿಕಾಸವನ್ನು ಕಡೆಹಾಯ್ದು<br/>ನಿನ್ನ ಕೂಡುವ ಪರಿಯೆಂತಯ್ಯಾ.<br/>ಆದರೆ, ಸ್ಥೂಲದಲ್ಲಿ ನಿನ್ನಲ್ಲಿರ್ಪ ಸಕಲವಿಚಿತ್ರವನ್ನು ಸೂಕ್ಷ್ಮದಲ್ಲಿ ನಿನ್ನಲ್ಲಿಟ್ಟು,<br/>ನೀನು ನನ್ನಂ ಸೃಷ್ಟಿಸಿ, ನನಗೆ ನೀನೇ ಆಧಾರಮಾಗಿ,<br/>ನಿನಗೆ ನಾನೇ ಆಧಾರಮಾಗಿ, ನಿನ್ನ ನೋಟವೂ,<br/>ನನ್ನ ನೋಟವೂ ಏಕಮಾಗಲು,<br/>ಪ್ರಪಂಚವು ಕಾಣಬರುತ್ತಿರಲಾಗಾ ವಿಚಿತ್ರವನ್ನು<br/>ನನ್ನಲ್ಲಿ ನಾನೇ ತಿಳಿದುನೋಡಿ,<br/>ನಿನ್ನ ಭ್ರೂಮಧ್ಯದಲ್ಲಿರ್ಪ ಲಲಾಟಾಕ್ಷಿಯೇ<br/>ನನ್ನ ಭ್ರೂಮಧ್ಯದಲ್ಲಿ ಜ್ಞಾನಾಕ್ಷಿಯಾಗಿರ್ಪುದೆಂದು ತಿಳಿದು,<br/>ಅದಂ ಮುಚ್ಚಿರ್ಪ ತಾಮಸವೆಂಬ ಕಪ್ಪನ್ನು ಭಾವಹಸ್ತದಲ್ಲಿ<br/>ಮೆಲ್ಲಮೆಲ್ಲಗೆ ಸಾಧಿಸಿ ತೆಗೆಯಲು,<br/>ಆ ಕಂಗಳಲ್ಲಿರ್ಪ ಭ್ರಮೆಯಳಿದು, ಜ್ಞಾನಾಗ್ನಿಯು ಪ್ರಕಾಶಮಾಗಿ,<br/>ಕಾಲ ಕಾಮ ಸೃಷ್ಟಿ ಸ್ಥಿತಿ ಸಂಹಾರ ಸಂಸಾರಪ್ರಪಂಚ<br/>ಶರೀರಾದಿ ಸಕಲ  ಭಿನ್ನಗುಣಂಗಳನ್ನು ದಹಿಸಿ,<br/>ಆ ಅಗ್ನಿಯು ನನ್ನಲ್ಲಿಯೇ ಪರಮಶಾಂತಿಯಂ<br/>ಪೆÇಂದಿದಲ್ಲಿ ನಾನೇ ನೀನಾದೆನಯ್ಯಾಮಹಾಘನ ದೊಡ್ಡದೇಶಿಕಾರ್ಯಗುರುಪ್ರಭುವೆ.</font>"
}