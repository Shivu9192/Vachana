{
    "id": "/19420", 
    "vachana": "ಚತುರ್ಯುಗಂಗಳು \n  ರೂಪಾಗಿರ್ಪ\nಧರ್ಮಪದಂಗಳನಾಶ್ರಯಿಸಿರ್ಪುದರಿಂ\nಇವೆಲ್ಲಕ್ಕೂ ಧರ್ಮವೇ ಕಾರಣಮಾಯಿತ್ತು.\nಆದಿಯಲ್ಲಿ ಧರ್ಮಯುಗದಲ್ಲಿ ಕರ್ಮ ಪುಟ್ಟಿ\nಕರ್ಮವಿರಿವಿಗೊಳುತಿರ್ಪುದೆ ಅಧರ್ಮಮಾಗಿ\nಅದಕ್ಕೆ ತಾವುಗೊಟ್ಟು ಧರ್ಮಪಾದವನೆತ್ತುತ್ತಿರಲು\nಅದೇ ಯುಗ ಪ್ರಮಾಣಮಾಗಿ ಧರ್ಮದೊಳಗೆ ಕೂಡಿ\nಕಾಲನಷ್ಟಮಾಗುತ್ತಿರ್ಪುದರಿಂ\nಆದಿ ಯುಗಂಗಳಧಿಕಮಾಗಿ\nಅಂತ್ಯಯುಗಂಗಳು ಸ್ವಲ್ಪಮಾಯಿತ್ತು.\nಧರ್ಮಾಧರ್ಮ ವ್ಯತ್ಯಯವೆ\nಚತುರ್ಯುಗದಲ್ಲಿ ಚತುರ್ವರ್ಣಾತ್ಮಕಮಾಗಿ\nಚತುರ್ವಿಧ ಪುರುಷಾರ್ಥಂಗಳೆ\nಚತುರ್ವಿಧ ಪುರುಷರಾಗಿರ್ಪರು.\nಧರ್ಮವೇ ಶೂದ್ರ, ಅರ್ಥವೇ ವೈಶ್ಯ,\nಕಾಮವೆ ಕ್ಷತ್ರಿಯ, ಮೋಕ್ಷವೆ ಬ್ರಾಹ್ಮಣನಾಯಿತ್ತು.\nಬ್ರಹ್ಮಾಂಡಮಯಮಾಗಿರ್ಪ ಮಹಾಯುಗದಲ್ಲಿ\nಪಿಂಡಾಂಡಮಯವಾಗಿರ್ಪ\nಪುರುಷಾಯುಃ ಪ್ರಮಾಣವು ಧರ್ಮವ\nಯುಗಂಗಳು ಆಶ್ರೈಸಿದಂತೆ,\nಯುಗಂಗಳನಾಯುಷ್ಯಗಳಾಶ್ರೈಸಿ\nಸ್ವಲ್ಪ ಮಾಗುತ್ತಿರ್ಪುದು.\nಅದೆಂತೆಂದಡೆ :\nಬ್ರಹ್ಮಾಂಡ ಪುರುಷನ ಜೀವನೆ ಜೀವನಾಗಿ,\nದೇವತೆಗಳೆ ಕರಣಂಗಳಾಗಿರ್ಪರು.\nಅಂತಪ್ಪ ಬ್ರಹ್ಮಾಂಡವೆ ಪಿಂಡಾಂಡಮಾಗಿ,\nಆ ಸ್ಥೂಲವೆ ಸೂಕ್ಷ್ಮವಾಗಿರ್ಪುದರಿಂ\nಬಾರ್ಹಸ್ಪತ್ಯಮಾನವೆ \n  ನಿರ್ಣಯಕಾಲಮಾಯಿತ್ತು.\n`ಶತಾಯುಃ ಪುರುಷಶ್ಯತೇಂದ್ರಿಯ'ಯೆಂಬ ಶೃತಿಯಿಂ\nಅಧರ್ಮ ಪದವೆ ಪುರುಷ ರೂಪಮಾಗಿರ್ಪುದರಿಂ\nಅರ್ಧಮವನಾಶ್ರೈಸಿ ಚತುರ್ಯುಗಂಗಳಲ್ಲಿ\nಆಯುಃ ಪ್ರಮಾಣಮಾಯಿತ್ತು.\nಅದರಿಂ ಬಾರ್ಹಸ್ಪತ್ಯಮಾನ ಬ್ರಹ್ಮಾಂಡದಲ್ಲಿ\nನಾಲ್ಕು ಲಕ್ಷವು ಮೂವತ್ತೆರಡು ಸಾವಿರಕ್ಕೂ\nಪಿಂಡಾಂಡದಲ್ಲಿ ನೂರುವರ್ಷಕ್ಕೂ\nಸಂಬಂಧಮಾದುದೆಂತೆಂದಡೆ :\nಜೀವನ ಬ್ರಹ್ಮಾಂಡ \n  ಚಕ್ರಗತಿ\nಮುನ್ನೂರರುವತ್ತಾದಡೆ, ಪ್ರಾಗ್ಗತಿ \n  ಘಳಿಗೆಯೆಂದರೇರುತಿರ್ಪುದರಿಂ\nಆ ವರುಷಕ್ಕೂ \n  ಘಳಿಗೆ ರಾಶಿ ಒಂದೆಯಾಯಿತ್ತು.\nನಾಲ್ಕು ಸಾವಿರದ ಮುನ್ನೂರಿಪ್ಪತ್ತೈದು ಘಳಿಗೆಗಳೆ\nಒಂದು ವರುಷಮಪ್ಪಂತೆ ನೂರುವರುಷವನ್ನು\nನಾಲ್ಕು ಸಾವಿರ ಮುನ್ನೂರಿಪ್ಪತ್ತರಲ್ಲಿ ಹೆಚ್ಚಿಸಲು\nನಾಲ್ಕು ಲಕ್ಷವು ಮೂವತ್ತೆರಡು ಸಾವಿರ ವರುಷವಾಯಿತ್ತು.\nಅದೇ ಧರ್ಮಪುರುಷ ಪ್ರಮಾಣವಾಯಿತ್ತು.\nಕೃತಯುಗದಲ್ಲಿ ನಾಲ್ಕು, ತ್ರೇತೆಯಲ್ಲಿ ಮೂರು,\nದ್ವಾಪರದಲ್ಲಿ ಎರಡು, ಕಲಿಯುಗದಲ್ಲಿ ಒಂದು\nಇಂತು ಚತುರ್ವಿಧ ಪುರುಷತ್ವವೆ\nದಶವಿಧ ಧರ್ಮ ಪುರುಷವಾಗಿ,\nಎಲ್ಲವು \n  ಪುರು[ಷ] ಒಂದೆಯಾಗಿ ಪರಿಣಾಮಿಸಿ\nಹತ್ತೊಂದಾಗಿ, ಒಂದು ಹತ್ತಾಗಿರ್ಪುದೆ ಆಯುಃಪ್ರಮಾಣ.\nಈ ಒಂದು ಹತ್ತಾಗಿರ್ಪನೆ ವಿಷ್ಣು ,\nಹತ್ತೊಂದಾಗಿರ್ಪನೆ ಶಿವನು,\nಇವು ನಾಲ್ಕಾಗಿರ್ಪನೆ ಬ್ರಹ್ಮನು.\nಇಂತಪ್ಪ ತ್ರಿಮೂತ್ರ್ಯಾತ್ಮಕಮಾಗಿರ್ಪ ಆಯುವೆ ಪ್ರಾಣಲಿಂಗ.\nಇಂತಪ್ಪ ಸಹಸ್ರಾಯುವೆ \n  ಮುಖದಲ್ಲಿ ಹೆಚ್ಚುತ್ತಿರಲು\nಅದೇ ಬ್ರಹ್ಮಗೊಂದು ದಿವಸವಾಯಿತ್ತು.\nಜೀವನು ಒಂದು ಮಹಾಯುಗಕ್ಕೆ\nಸಾವಿರ ವರುಷ ಪುರುಷ ಜನ್ಮವೆತ್ತುತ್ತಿಹನು.\nಅದರಿಂ ಶತಾಯುವು ಬದುಕಿದ ಆ ಪುರುಷನಿಗೆ\nನಾಲ್ಕು ಲಕ್ಷವು ಮೂವತ್ತೆರಡು ಸಾವಿರ ವರುಷಪರಿಯಂತವು\nಪುನಃ ಮನುಷ್ಯ ಜನ್ಮವಿಲ್ಲ.\nಅರ್ಧಾಯುಷ್ಯದಲ್ಲಿ ಮಡಿದ ಪುರುಷನು,\nಕಡಿಮೆ ಆಯುಷ್ಯವನನುಭವಿಸುವ ನಿಮಿತ್ಯ ಮನುಷ್ಯ ಜನ್ಮವನೆತ್ತುವನು.\nಆದಿಕಾಲಂಗಳಿಂದ ಅಂತ್ಯಕಾಲ ಅಧರ್ಮಮಯಮಾಗಿರ್ಪುದರಿಂ\nಸ್ವಲ್ಪಾಯುಷ್ಯದಲ್ಲಿ ಮಡಿದವನು\nಅಂತ್ಯಕಾಲಂಗಳಲ್ಲಿ ಜನ್ಮವೆತ್ತುತಿರ್ಪುದರಿಂ\nಸ್ವಲ್ಪಾಯುಷ್ಯವೆ ಹೀನಮಾಯಿತ್ತು.\nಮೊದಲ ಜನ್ಮದಲ್ಲೆ \n  ಸವೆದು\nಈ ಜನ್ಮದಲ್ಲಿ ಸ್ವಲ್ಪ \n  ಬಾಳುತ್ತಿಪ್ಪ ಪುರುಷನಿಗೆ\nಧರ್ಮವಾಸನೆಯೇ ಸಾಕ್ಷಿ.\nಈ ಜನ್ಮ ದುಷ್ಕರ್ಮದಿಂದಲೇ ಅರ್ಧಾಯುಷ್ಯಮಾಗಿ\nಮುಂದೆ ಹೀನ ಜನ್ಮವನೆತ್ತುತ್ತಿರ್ಪಾತನಿಗೆ\n"
}