{
    "id": "9412", 
    "vachana": "<font>1104<br/>ಸತ್ತೇ ಬಿಂದುರೂಪಮಾದ ಶರೀರವು,<br/>ಚಿತ್ತೇ ನಾದರೂಪಮಾದ ಪ್ರಾಣವು,<br/>ಆನಂದವೇ ಕಳಾರೂಪಮಾದ ಮನಸ್ಸು,<br/>ನಾದರೂಪಮಾದ ಚಿತ್ತಿಗೆ ಸತ್ತೇ ಶಕ್ತಿಯು,<br/>ಬಿಂದುರೂಪಮಾದ ಶಕ್ತಿಗೆ ಆನಂದವೇ ಶಕ್ತಿಯು,<br/>ಕಳಾರೂಪಮಾದ ಆನಂದಕ್ಕೆ ಜ್ಞಾನವೇ ಶಕ್ತಿಯು,<br/>ಆನಂದಮಿಲ್ಲದ ಶರೀರವು ವ್ಯರ್ಥವು,<br/>ಜ್ಞಾನಮಿಲ್ಲದ ಮನಸ್ಸು ವ್ಯರ್ಥವು.<br/>ಈ ಶರೀರಕ್ಕೆ ಬಿಂದುಮೂಲ, ಆ ಜೀವನಿಗೆ ನಾದವೇ ಮೂಲ,<br/>ಮನಸ್ಸಿಗೆ ಕಳೆಯೇ ಮೂಲ.<br/>ಬಿಂದುರೂಪಮಾದುದೇ ಸ್ಥೂಲಶರೀರವು,<br/>ನಾದರೂಪಮಾದುದೇ ಸೂಕ್ಷ್ಮಶರೀರವು,<br/>ಕಳಾರೂಪಮಾದುದೇ ಕಾರಣಶರೀರವು.<br/>ಆನಂದಭಕ್ತಿಸಂಗದಿಂ ಬಿಂದುವರ್ತಿಸಿ ಕ್ರಿಯಾಶಕ್ತಿಸಂಗದಿಂ<br/>ಭಿನ್ನರೂಪಮಾದ ಸ್ವಸ್ತ್ರೀಗರ್ಭದಲ್ಲಿ ಬಿದ್ದಲ್ಲಿ,<br/>ಆ ಬಿಂದುವನವಗ್ರಹಸಿ, ಆ ಸ್ತ್ರೀರೇತಸ್ಸೇ ಘನೀಭವಿಸಿ ಪಿಂಡರೂಪಮಾಗಿ,<br/>ಅನೇಕ ಯಾತನೆಬಟ್ಟು, ಪೃಥ್ವಿಯಲ್ಲಿ ಸ್ಥೂಲರೂಪಮಾಗಿ ಜನಿಸುತ್ತಿಹುದು. <br/>ಆನಂದವು ಕ್ರಿಯಾರೂಪಮಾದಂತೆ,<br/>ಸತ್ತೇ ಮಂತ್ರರೂಪಮಾಗಿಹುದು.<br/>ಆ ಸತ್ತೇ ತ್ವಕ್ಕಿನ ಸಂಗದಿಂ ಚಿದ್ರೂಪಮಾದ ನಾದವನನುವರ್ತಿಸಿ<br/>ಸ್ವಶರೀರದಲ್ಲಿ ಜಿಹ್ವಾಮುಖದಲ್ಲಿ ಚೆಲ್ಲಿಸಲು<br/>ಸ್ವಕೀಯಕರ್ಮ ಆನಂದವಂ ಗ್ರಹಿಸಿ<br/>ಘನೀಭವಿಸಿ ತನ್ನಲ್ಲಿಯೇ ಸೂಕ್ಷ್ಮಶರೀರವು ಬೆಳಗುವುದು.<br/>ಸೂಕ್ಷ್ಮಶರೀರವು ಸ್ಥೂಲಶರೀರವಂ ಬಿಟ್ಟು, ವೇದನೆಬಟ್ಟು ಪೆÇೀಪುದು.<br/>ಇಹಲೋಕದ ಸುಖದುಃಖಂಗಳಿಗೆ ಸ್ಥೂಲಶರೀರವು ಕಾರಣಮಾಗಿರ್ಪಂತೆ,<br/>ಪರಲೋಕದ ಸುಖದುಃಖಂಗಳಿಗೆ ಸೂಕ್ಷ್ಮಶರೀರವು ಕಾರಣಮಾಗಿರ್ಪುದು.<br/>ಬ್ರಾಹ್ಮಣಾದಿಯಾಗಿ ಚಂಡಾಲಪರ್ಯಂತವಾದ ಮನುಷ್ಯರು ಬಿಂದುರೂಪು,<br/>ಇಂದ್ರಾದಿಯಾಗಿ ಪಿಶಾಚ ಪರ್ಯಂತವಾದ ದೇವತೆಗಳು ನಾದರೂಪು,<br/>ಇವೆರಡಕ್ಕೂ ಜ್ಞಾನಯುಕ್ತವಾದ ಮನಸ್ಸು ಕಾರಣಮಾಗಿಹುದು.<br/>ಮನುಷ್ಯರು ನಾದಕರ್ಮದಿಂ ಬದ್ಧವಾಗಿಹರು,<br/>ದೇವತೆಗಳು ಬಿಂದುಕರ್ಮದಿಂ ಬದ್ಧವಾಗಿಹರು.<br/>ಕಾರಣ ಶರೀರದಲ್ಲಿ ನಿದ್ರೆಯೆ ಕಾರಣಮಾಗಿರ್ಪುದರಿಂ<br/>ಮನುಷ್ಯರಿಗೆ ಆಹಾರವೇ ಕಾರಣವೂ<br/>ದೇವತೆಗಳಿಗೆ ಮೈಥುನವೇ ಕಾರಣವೂ ಆಗಿಹುದು.<br/>ದೇವತೆಗಳು ಮಂತ್ರಪ್ರಸನ್ನರು, ಮನುಷ್ಯರು ತಂತ್ರಪ್ರಸನ್ನರು.<br/>ದೇವತೆಗಳಿಗೆ ಶಬ್ದದಲ್ಲಿರ್ಪ ಅರ್ಥವೇ ಜೀವನವೂ<br/>ಭೂಷಣವೂ ಆಗಿಹುದು,<br/>ಮನುಷ್ಯರಿಗೆ ಬಿಂದುವಿನಲ್ಲಿರ್ಪ ಅರ್ಥವೇ<br/>ಭೂಷಣವೂ ಜೀವನವೂ ಆಗಿಹುದು.<br/>ಬಿಂದುರೂಪಾದ ಅರ್ಥವು ಆನಂದಮಯಮಾಗಿರ್ಪುದು,<br/>ಶಬ್ದದಲ್ಲಿರ್ಪ ಅರ್ಥವು ಸತ್ಯರೂಪಮಾಗಿಹುದು,<br/>ಕಳೆಯಲ್ಲಿರ್ಪ ಅರ್ಥವು ಜ್ಞಾನಸ್ವರೂಪಮಾಗಿಹುದು.<br/>ಸತ್ಯಮುಳ್ಳ ಪುರುಷನು ದೇವತಾಶ್ರೇಷ್ಠನು,<br/>ಜ್ಞಾನಮುಳ್ಳ ಪುರುಷನೇ ಪ್ರಮಥಶ್ರೇಷ್ಠನು,<br/>ಜ್ಞಾನಾನಂದಸಂಗದಿಂ ಕಾರಣಕಳಾರೂಪಮಾದ ಮನಸ್ಸು ಲಯಮಾದಲ್ಲಿ ;<br/>ಸ್ಥೂಲ ಸೂಕ್ಷ್ಮ ಸಂಬಂಧಗಳಳಿದು,<br/>ಸದಾನಂದವೇ ಸ್ಥೂಲವಾಗಿ, ಸಚ್ಚಿತ್ಪ್ರಕಾಶವೇ ಸೂಕ್ಷ್ಮವಾಗಿ,<br/>ಜ್ಞಾನಾನಂದವೇ ಕಾರಣಮಾಗಿ,<br/>ಶರೀರ ಜೀವ ಮನಸ್ಸೆಂಬ ಮಿಥ್ಯಾಭ್ರಮೆಯು ನಷ್ಟಮಾಗಿ,<br/>ಸತ್ಯಜ್ಞಾನಾನಂದರೂಪವೇ ಮಹಾಲಿಂಗವಾಗಿ,<br/>ಇಂತಪ್ಪ ಮಹಾಲಿಂಗದಲ್ಲಿ ತಾನೆಂಬ<br/>ಮಿಥ್ಯಾಭ್ರಮೆಯಳಿದಿರ್ಪುದೇ ಲಿಂಗೈಕ್ಯ ಕಾಣಾಮಹಾಘನ ದೊಡ್ಡದೇಶಿಕಾರ್ಯಗುರುಪ್ರಭುವೆ.</font>"
}