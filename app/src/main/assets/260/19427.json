{
    "id": "9427", 
    "vachana": "<font>1119<br/>ಸೃಷ್ಟಿ ಕರ್ತುವೇ ಸ್ತ್ರೀ, ಸ್ಥಿತಿ ಕರ್ತನೇ ಪುರುಷನು,<br/>ಎರಡರ ಸಂಗವೇ ಸಂಹಾರಕರ್ತನು.<br/>ಆ ಎರಡೂ ಏಕಮಾಗಿರ್ಪುದೆ ದಂಪತಿತ್ವ.<br/>ಅದೇ ವಿಧ್ಯುಕ್ತಮಾದ ಮಂಗಳಮಯ ಕಲ್ಯಾಣ.<br/>ಅದೆ ಶಿವ ಸ್ವರೂಪಮಾದುದರಿಂ<br/>ವಿವಾಹ ಪ್ರತಿಷ್ಠೆಯೆ ಲಿಂಗಪ್ರತಿಷ್ಠಾಫಲ.<br/>ಆ ಫಲ  ಅಕ್ಷಯರೂಪಮಾಗಿ<br/>ಪ್ರಪಂಚದಲ್ಲಿ ಅವಧಿರಹಿತಮಾಗಿ ಪೆಚ್ಚುತಿರ್ಪುದು.<br/>ಅಂತಪ್ಪ ಸ್ತ್ರೀ ಸೃಷ್ಟಿಕಾರಣಮಲ್ಲದೆ<br/>ಸೃಷ್ಟಿಯೇ ತಾನಲ್ಲದಂತೆ,<br/>ಪುರುಷನು ಸ್ಥಿತಿಕಾರಣನಲ್ಲದೆ<br/>ಸ್ಥಿತಿಯೇ ತಾನಲ್ಲದಂತೆ,<br/>ದಂಪತಿಗಳು ವ್ಯಯಕಾರಣರಲ್ಲದೆ<br/>ವ್ಯಯವೇ ತಾನಲ್ಲದಂತೆ,<br/>ಸೃಷ್ಟಿ ಸ್ಥಿತಿ ಸಂಹಾರ ಕರ್ತರು<br/>ತದ್ಗುಣಕಾರಣರಲ್ಲದೆ<br/>ಆ ಗುಣಗಳೇ ತಾವಲ್ಲ.<br/>ದೇವನು ಕಲ್ಪಿತ  ಸ್ಥಿತಿಯ ಸಂಹರಿಸುವನಲ್ಲದೆ<br/>ನಿಜವ ಸಂಹರಿಸುವನಲ್ಲ.<br/>ವಿಷ್ಣುವು ಸಂಹಾರ ಕಲ್ಪಿತಗಳ ರಕ್ಷಿಸುವನಲ್ಲದೆ<br/>ನಿಜವ ರಕ್ಷಿಸುವನಲ್ಲ.<br/>ಬ್ರಹ್ಮನು ಸಂಹಾರ ಸ್ಥಿತಿಯ ಸೃಷ್ಟಿಸುವನಲ್ಲದೆ<br/>ನಿಜವ ಸೃಷ್ಟಿಸುವನಲ.್ಲ<br/>ಅದರಿಂ ಲಯಮಾಗದುದೆ ಸತ್ಯ,<br/>ಸ್ಥಿತಿಯಾಗದುದೆ ಮಿಥ್ಯಮಾಯಿತು.<br/>ಅಗ್ನಿಯೆ ದಾಹಕ ಗುಣ ನಿಜದಲ್ಲಿ ಶಾಂತಿಯ ಹೊಂದಿರ್ಪಂತೆ,<br/>ಈಶ್ವರ ಸಂಹಾರ ಗುಣ ಸತ್ಯದಲ್ಲಿ ಶಾಂತಿಯ ಹೊಂದಿರ್ಪುದು.<br/>ಸಹಜಮಾಗಿರ್ಪುದರಿಂ ಮಿಥ್ಯಾಮಯದಿಂ<br/>ನಿನ್ನ ಸಂಹಾರ ಮುಖದಲ್ಲಿ ಸಿಕ್ಕಿ ಸಾವ<br/>ಕೋಟಲೆಯ ಬಿಡಿಸಿ ಸತ್ಯಮಯನಾಗಿ<br/>ನಿನ್ನ ಪರಮ ಶಾಂತಿಯೊಳಗೆ ಬೆರದು<br/>ಭೇದದೋರದಿರ್ಪಂತೆ ಮಾಡಿ ಕೂಡಿ ಸಲಹಾಮಹಾಘನ ದೊಡ್ಡ ದೇಶಿಕಾರ್ಯ ಪ್ರಭುವೆ. </font>"
}