{
    "id": "/19427", 
    "vachana": "ಸೃಷ್ಟಿ ಕರ್ತುವೇ ಸ್ತ್ರೀ, ಸ್ಥಿತಿ ಕರ್ತನೇ ಪುರುಷನು,\nಎರಡರ ಸಂಗವೇ ಸಂಹಾರಕರ್ತನು.\nಆ ಎರಡೂ ಏಕಮಾಗಿರ್ಪುದೆ ದಂಪತಿತ್ವ.\nಅದೇ ವಿಧ್ಯುಕ್ತಮಾದ ಮಂಗಳಮಯ ಕಲ್ಯಾಣ.\nಅದೆ ಶಿವ ಸ್ವರೂಪಮಾದುದರಿಂ\nವಿವಾಹ ಪ್ರತಿಷ್ಠೆಯೆ ಲಿಂಗಪ್ರತಿಷ್ಠಾಫಲ.\nಆ \n  ಅಕ್ಷಯರೂಪಮಾಗಿ\nಪ್ರಪಂಚದಲ್ಲಿ ಅವಧಿರಹಿತಮಾಗಿ ಪೆಚ್ಚುತಿರ್ಪುದು.\nಅಂತಪ್ಪ ಸ್ತ್ರೀ ಸೃಷ್ಟಿಕಾರಣಮಲ್ಲದೆ\nಸೃಷ್ಟಿಯೇ ತಾನಲ್ಲದಂತೆ,\nಪುರುಷನು ಸ್ಥಿತಿಕಾರಣನಲ್ಲದೆ\nಸ್ಥಿತಿಯೇ ತಾನಲ್ಲದಂತೆ,\nದಂಪತಿಗಳು ವ್ಯಯಕಾರಣರಲ್ಲದೆ\nವ್ಯಯವೇ ತಾನಲ್ಲದಂತೆ,\nಸೃಷ್ಟಿ ಸ್ಥಿತಿ ಸಂಹಾರ ಕರ್ತರು\nತದ್ಗುಣಕಾರಣರಲ್ಲದೆ\nಆ ಗುಣಗಳೇ ತಾವಲ್ಲ.\nದೇವನು \n  ಸ್ಥಿತಿಯ ಸಂಹರಿಸುವನಲ್ಲದೆ\nನಿಜವ ಸಂಹರಿಸುವನಲ್ಲ.\nವಿಷ್ಣುವು ಸಂಹಾರ ಕಲ್ಪಿತಗಳ ರಕ್ಷಿಸುವನಲ್ಲದೆ\nನಿಜವ ರಕ್ಷಿಸುವನಲ್ಲ.\nಬ್ರಹ್ಮನು ಸಂಹಾರ ಸ್ಥಿತಿಯ ಸೃಷ್ಟಿಸುವನಲ್ಲದೆ\nನಿಜವ ಸೃಷ್ಟಿಸುವನಲ.್ಲ\nಅದರಿಂ ಲಯಮಾಗದುದೆ ಸತ್ಯ,\nಸ್ಥಿತಿಯಾಗದುದೆ ಮಿಥ್ಯಮಾಯಿತು.\nಅಗ್ನಿಯೆ ದಾಹಕ ಗುಣ ನಿಜದಲ್ಲಿ ಶಾಂತಿಯ ಹೊಂದಿರ್ಪಂತೆ,\nಈಶ್ವರ ಸಂಹಾರ ಗುಣ ಸತ್ಯದಲ್ಲಿ ಶಾಂತಿಯ ಹೊಂದಿರ್ಪುದು.\nಸಹಜಮಾಗಿರ್ಪುದರಿಂ ಮಿಥ್ಯಾಮಯದಿಂ\nನಿನ್ನ ಸಂಹಾರ ಮುಖದಲ್ಲಿ ಸಿಕ್ಕಿ ಸಾವ\nಕೋಟಲೆಯ ಬಿಡಿಸಿ ಸತ್ಯಮಯನಾಗಿ\nನಿನ್ನ ಪರಮ ಶಾಂತಿಯೊಳಗೆ ಬೆರದು\nಭೇದದೋರದಿರ್ಪಂತೆ ಮಾಡಿ ಕೂಡಿ ಸಲಹಾಮಹಾಘನ ದೊಡ್ಡ ದೇಶಿಕಾರ್ಯ ಪ್ರಭುವೆ. \n"
}