{
    "id": "19386", 
    "vachana": "<font>1043<br/>ಜ್ಞಾನವೇ ಮೂಲಮಾಗಿ, ಆನಂದವೇ ಪರಿಪಕ್ವಫಲಮಾಗಿಯೂ ಇರ್ಪ<br/>ಸತ್ಯವೆಂಬ ವೃಕ್ಷವು ಮನವೆಂಬ ನೆಲದೊಳಗೆ ಬೇರಂ ಬಿಟ್ಟು,<br/>ಭಾವವೆಂಬ ಆಕಾಶವನ್ನವಗ್ರಹಿಸಿರಲು,<br/>ಆ ವೃಕ್ಷಮೂಲದಲ್ಲಿರ್ಪ ಶಿವನಿಗೆ ನಿವೇದನಾರ್ಥಮಾಗಿ,<br/>ಶರಣನು ವಿವೇಕಶಾಖೆಯನ್ನೇರಿ, ತತ್ವವಲ್ಲಿಯ ಮರೆಯಲ್ಲಿ ತಾಂ ನಿಂದು,<br/>ಕಾಣಿಸದೆ, ತದಾನಂದಫಲವಂ ಶಿವಾರ್ಪಿತಕ್ಕೆ ಸ್ಪರ್ಶನ ಮಾಡಿದನಿತರೊಳು,<br/>ಆದ್ಯಂತಂಗಳಳಿದು, ಅರ್ಪಣಾನ್ವಿತವಿಶಾಖಾಕಲಿತಮಾಗಿ<br/>ಸ್ಥಾಣುವಾಗಿರ್ಪ ವಿಚಿತ್ರಮಂ ಕಂಡೆ  ಕಾಣಾಮಹಾಘನ ದೊಡ್ಡದೇಶಿಕಾರ್ಯಗುರುಪ್ರಭುವೆ.</font>"
}