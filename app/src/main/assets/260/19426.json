{
    "id": "19426", 
    "vachana": "ಪರಬ್ರಹ್ಮ ಸೃಷ್ಟಿರೂಪವಾಗಿ ಜನಿಸುವುದಲ್ಲ\nಸಂಹಾರರೂಪಮಾಗಿ ಲಯಮಪ್ಪುದಲ್ಲ,\nಸ್ಥಿತಿರೂಪಮಾಗಿರ್ಪುದು.\nಅದರಿಂ ವಿಷ್ಣುವೆ ಪರಬ್ರಹ್ಮವೆಂಬ\nವೈಷ್ಣವ \n  ಖಂಡ[ನ]ಪರಶು ಮಹಿಮೆಯಂ ಪೇಳ್ವೆನೆಂತೆಂದಡೆ :\nಮನಸ್ಸಿಗೆ ಸತ್ವವೆ ಗುಣವಾಯಿತ್ತು.\nಆ ಸತ್ವಕ್ಕೆ ತಮಸ್ಸೇ ಗುಣಮಾಗಿರ್ಪುದರಿಂ\nಶಿವನೆ ಸತ್ವಮಯಮಾದ ಶುದ್ಧ ಸ್ಫಟಿಕ ಸಂಕಾಶದಿಂ\nವಿಶ್ವ ನಟನೆಯಿಂ ನಟಿಸುತ್ತಿರ್ಪುದರಿಂ\nಶಿವನೆ ಸತ್ವ ಸ್ವರೂಪು ; ವಿಷ್ಣುವೆ ತಮೋ ರೂಪು.\nಆ ತಮಸ್ಸೇ \n  ; ಸತ್ವವೇ ನಿಜ.\nಆ ಸತ್ಯ ಮಿಥ್ಯಂಗಳೆರಡೆಯಲ್ಲದೆ\nಬೇರೆ ಮತ್ತೊಂದಿಲ್ಲದೆ ಒಂದನೊಂದನಾಶ್ರಯಿಸಿ\nಒಂದಕೊಂದು ಗುಣಮಾಗಿ,\nಅದಕ್ಕದೆ ದೇಹ ಪ್ರಾಣಗಳಾಗಿ\nಪ್ರಕೃತಿ ಪರಮರಾಗಿರ್ಪುದರಿಂ\nಆ ವಿಷ್ಣುವಿಗೆ ಶಿವನೆ ಗುಣ,\nಆ ಶಿವನಿಗೆ ವಿಷ್ಣುವೆ ಗುಣಮಾದುದರಿಂ\nಶಿವನೇ ತಮೋಗುಣಮಾದ\nವಿಷ್ಣುವೆ ಸತ್ವಗುಣಮಾದನೆಂತೆಂದಡೆ :\nಸತ್ವ ಮೂರ್ತಿಯಾದ ಪುರುಷನಂ\nತಮೋರೂಪಮಾದ ಸ್ತ್ರೀಸಂಗದಿಂ ಹೀನನಾಗಿರ್ಪಂತೆ\nಆ ಸ್ತ್ರೀ ಪುರುಷಸಂಗದಿಂ ಮಂಗಳಮಯ ಪತಿವ್ರತಾ ಮಹಿಮೆಯುಳ್ಳಂತೆ\nಆ \n  ಮಿಥ್ಯಂಗಳೆ ಹರ \n  ರೂಪಂಗಳಾಗಿಹವು.\nಅದರಿಂ ಉಂಟಾಗಿರ್ಪ ವಸ್ತುವೊಂದೆ ಶಿವನು.\nಇಲ್ಲಮಾಗಿರ್ಪ ಪ್ರಕೃತಿಯೆ ವಿಷ್ಣು.\nಈ \n  \n  ಸಂಗದಿಂ\nಉಂಟಿಲ್ಲಮಾಗಿರ್ಪ \n  ಪ್ರಪಂಚವೆ \n  ಪುರುಷನು.\nತಾ ಸಕಲಕ್ಕೂ ಕರ್ತನಾಗಿರ್ದು ಲೀಲಾಬದ್ಧತ್ವದಿಂ\nಅರ್ಧ ಸತಿಯು ಅರ್ಧ ಸುತನಾಗಿ\nಸ್ವಪ್ರಕಾಶ ನಷ್ಟಮಾಗಿ ಅಸ್ವತಂತ್ರನಾಗಿರ್ಪಂತೆ\nನಿಜಮಾಗಿರ್ಪ \n  ಭೂತ ಭವಿಷ್ಯಂಗಳಿಂ\nಕಾಣಿಸದಿರ್ಪಂತೆ, ಸ್ಥಿತಿ ವಿಷಮ ವಿಭಾಗದ ಮಧ್ಯದಲ್ಲಿ\nವರ್ತಮಾನವಾಗಿ, ಸ್ಥಿತಿ ರೂಪವಾಗಿ ನಿಲ್ಲುವ ವಸ್ತುವೊಂದು\nಸಮಗಣನಾ ವಿಭಾಗದಲ್ಲಿ ನಿಲ್ಲುವುದು ಶೂನ್ಯ.\nಅದೇ ಶಿವಶಕ್ತಿ ಸ್ವರೂಪು.\nಎರಡೂ ಕೂಡಿದಲ್ಲಿ ದಶಸ್ಥಾನಮಾಗಿ ಹೆಚ್ಚುತಿರ್ಪುದು.\nಆ ಶೂನ್ಯರೂಪಮಾದ ಒಂಬತ್ತು ಆ \n  ಮುಖದಲ್ಲೇ ಹೆಚ್ಚಿ ಎರಗುತ್ತಿರ್ಪುದು.\nಹೆಚ್ಚು ಕುಂದಿಲ್ಲದೆ ಒಂದಾಗಿರ್ಪ \n  ಸತ್ವವೆ ಶಿವನು\nಕಾಲತ್ರಯಂಗಳಲ್ಲಿ ಉದಯಾಸ್ತಮಾನ ಕಾಲಂಗಳೆ\nಬ್ರಹ್ಮ ವಿಷ್ಣು ರೂಪಮಾಗಿ, ಮಧ್ಯಕಾಲವೆ ಮಹೇಶ್ವರ ರೂಪಮಾಗಿರ್ಪಂತೆ,\nಸ್ಥಿತಿರೂಪಮಾದ ಶಿವನು, ಸೃಷ್ಟಿ ಸಂಹಾರರೂಪಮಾದ\nಬ್ರಹ್ಮ ವಿಷ್ಣುವಿನೊಳಗೆ ಕೂಡಿ ಪಂಚವಕ್ತ್ರನಾದ.\nತನ್ನ ನಾಲ್ಕು ಮುಖವೆ ಬ್ರಹ್ಮನಾಗಿ,\nಒಂದು ಮುಖವೆ ವಿಷ್ಣುವಾಗಿ, ಮೋಕ್ಷಮಯವಾದ\nಅಂತರ್ಮುಖವೆ ತಾನಾಗಿ ದೇಹದ ಮರೆಯಲ್ಲಿ ಪ್ರಕಾಶಿಸುತಿರ್ಪ ಜೀವನಂತೆ,\nಬ್ರಹ್ಮ ವಿಷ್ಣುಗಳೆಂಬ ಮಿಥ್ಯಾ ಪ್ರಕೃತಿಯ ಮರೆಯಲ್ಲಿ\nಪ್ರಕೃತಿ ಚೇತನನಾಗಿರ್ಪಾತನೆ ಶಿವನು.\nಉಂಟಾದುದಿಲ್ಲ ಮಾಡುತಿರ್ಪುದೆ ಸಂಹಾರ,\nಇಲ್ಲದದುಂಟು ಮಾಡುತಿರ್ಪುದೆ ಸೃಷ್ಟಿ,\nಇದ್ದಂತಿರ್ಪುದೆ ಸ್ಥಿತಿ.\nಸ್ಥಿತಿಯೇ ಸತ್ವ, ಆ ಸತ್ವಕ್ಕೆ ಸಂಹಾರವೆ ಶಕ್ತಿ ,\nಆ ಸಂಹಾರವೇ ತಾಮಸ, ಆ ತಾಮಸಕ್ಕೆ ಸೃಷ್ಟಿಯೇ ಶಕ್ತಿ ,\nಆ ಸೃಷ್ಟಿಯೇ ಅಹಂಕಾರ, ಅದಕ್ಕೆ ಸತ್ವವೇ ಶಕ್ತಿ ,\nಶಿವನಿಗೆ ಮಹಾದೇವಿ ರೂಪಮಾದ ವಿಷ್ಣುವೆ ಶಕ್ತಿಯಾದಂತೆ,\nಆ ವಿಷ್ಣುವಿಗೆ ಐಶ್ವರ್ಯರೂಪಮಾದ ಬ್ರಹ್ಮನೆ ಶಕ್ತಿಯಾದಂತೆ,\nಆ ಬ್ರಹ್ಮನಿಗೆ ವಿವೇಕರೂಪಮಾದ ಶಿವನೆ ಶಕ್ತಿ .\nಐಶ್ವರ್ಯ ಶಕ್ತಿಗಳಿಗೆ ಲಯಮಲ್ಲದೆ\nವಿವೇಕಕ್ಕೆ ಲಯಮಿಲ್ಲದಿರ್ಪುದರಿಂ\nಸ್ಥಿತಿಯೇ ಶಿವನಾಯಿತ್ತು.\nಆ ಪ್ರಕೃತಿ ಮುಖದಲ್ಲಿ ಪ್ರಕಾಶಿಸುತ್ತಿರ್ಪ\nಸ್ವಧರ್ಮಮುಳ್ಳ ಪರಮಾತ್ಮನ ಕಿರಣಂಗಳೆ\nಆ ಪ್ರಕೃತಿ ಬದ್ಧದಿಂ ಪ್ರಕೃತಿಮಯಮಾದ,\nಸೃಷ್ಟಿ ಸಂಹಾರ ರೂಪವಾದ ಶರೀರದಲ್ಲಿ\nಸ್ಥಿತಿರೂಪಮಾದ ಜೀವರಾಗಿರ್ಪವು.\nಸ್ವಭಾವಗುಣಮುಳ್ಳ ತೇಜೋರೂಪಮಾದ ಸೂರ್ಯಕಿರಣಂಗಳೆ\nಉದಕ ಮುಖದಲ್ಲಿ ಪ್ರಕಾಶಿಸಿ,\nಜಡರೂಪಮಾಗಿ ಭಿನ್ನಮುಖದಲ್ಲಿ ವರ್ಷಧಾರೆಗಳಾಗಿ,\nಅಪವಿತ್ರಮಾಗಿ, ಪೃಥ್ವಿಮುಖದಲ್ಲಿ ಬಹುತ್ವವೇಕತ್ವಮಾಗಿ,\nಪ್ರವಹಿಸುವಲ್ಲಿ ಪವಿತ್ರಮೆನಿಸಿ ಮತ್ತೆ\nಆ ಸೂರ್ಯ ಕಿರಣಂಗಳಿಂ ಲಯವ ಹೊಂದುತ್ತಿರ್ಪಂತೆ,\n"
}