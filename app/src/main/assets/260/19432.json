{
    "id": "/19432", 
    "vachana": "ಜಾಗ್ರ ಶರೀರದಲ್ಲಿ ರಜಸ್ಸು\nಭಾವಸ್ವಪ್ನದಲ್ಲಿ ತಮಸ್ಸು\nಸೂಕ್ಷ್ಮ ಸುಷುಪ್ತಿಯಲ್ಲಿ ಸತ್ವಹೊಂದಿ\nತ್ರಿಮೂರ್ತಿ ಭೇದದೊಲಿರ್ಪುದು.\nಆ ಸುಷುಪ್ತಿಯ ಮಹಿಮೆಯಿಂ\nಆ ಸಾಕಾರ ನಿರಾಕಾರವಲ್ಲದೆ, ದ್ವೈತಾದ್ವೈತವಲ್ಲದೆ,\nಭೂತ ಭವಿಷ್ಯತ್ತಲ್ಲದೆ,\nಜನನ ಮರಣಮಲ್ಲದೆ ವಿಶಿಷ್ಟರೂಪಮಾಗಿ,\nಕೇವಲ ಪ್ರತ್ಯಕ್ಷಮಾಗಿ, ಅಖಂಡಮಯಮಾಗಿರ್ಪ ವಸ್ತುವ\nತತ್ಪ್ರಕೃತಿರೂಪಮಾದ ತಮಸ್ಸು ಮಧ್ಯ ಜನಿಸಿ,\nಭಿನ್ನಿಸಿದಲ್ಲಿ, ದ್ವೈತಾದ್ವೈತ ಸಾಕಾರ ನಿರಾಕಾರಂಗಳೆಂಬ\nಭೇದಂಗಳುದಿಸಿ, ತನ್ಮಧ್ಯ ಆ ಬೀಜ ಮಧ್ಯದಲ್ಲಿ\nಪಲ್ಲವಿಸಿದ ವೃಕ್ಷದಂತೆ, ತಮಸ್ಸು ಪಲ್ಲವಿಸಿದಲ್ಲಿ\nಆ ತಾಮಸಾಗ್ರದಲ್ಲಿ ಅಖಂಡರೂಪಮಾಗಿ\nಅನಂತ ರೂಪಿನಲ್ಲಿ ಫಲಮಧ್ಯದಲ್ಲಿ ಕ್ರೀಡಿಸಿ\nಆ ವೃಕ್ಷವಳಿದು ನಿಂತ ಬೀಜವೇ ಅನ್ನ,\nಅನ್ನವೇ ಪ್ರಾಣರೂಪಮಾಗಿ\n`ಅನ್ನಂ ಚ \n  ಅಹಂ ಚ ಬ್ರಹ್ಮ'ವೆಂಬ ಶ್ರುತಿವಚನದಿಂ\nಅಖಂಡಮಯಮಾದ ವಿಶಿಷ್ಟ ಶಿವನೆ ಮಹಾಲಿಂಗ.\nಅಂತಪ್ಪ ಲಿಂಗೈಕ್ಯ ಸುಖವನೆನಗಿತ್ತು ಸಲಹಾಮಹಾಘನ ದೊಡ್ಡದೇಶಿಕಾರ್ಯ ಪ್ರಭುವೆ.\n"
}