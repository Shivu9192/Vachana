{
    "id": "/19392", 
    "vachana": "ವಸಂತಕಾಲವೇ ಸೂಕ್ಷ್ಮಶರೀರವು,\nವರ್ಷಾಕಾಲವೇ ಸ್ಥೂಲಶರೀರವು,\nಹೇಮಂತಕಾಲವೇ ಕಾರಣಶರೀರವು,\nಆಕಾಶಾತ್ಮಗಳು ನಿರ್ಮಲಮಾಗಿ ಕಾಣಪಟ್ಟುದರಿಂದ\nವಸಂತಕಾಲವೇ ಬ್ರಹ್ಮಸ್ವರೂಪಾಗಿ\nರಜೋಗುಣಪ್ರಾಬಲ್ಯಮಾಗಿಹುದು.\nವರ್ಷಾಕಾಲವೇ ವಿಷ್ಣುರೂಪಾಗಿ,\nತಮೋರೂಪಾಗಿ ಸತ್ವಗುಣಪ್ರಧಾನಮಾಗಿಹುದು.\nಹೇಮಂತಕಾಲವೇ ಶಿವಸ್ವರೂಪು ಸತ್ವಸ್ವರೂಪಮಾಗಿ\nತಮೋಗುಣಪ್ರಧಾನಮಾಗಿಹುದು.\nವಸಂತಕಾಲದಲ್ಲಿ ಸೃಷ್ಟಿಯೂ ವರ್ಷಾಕಾಲದಲ್ಲಿ ಸ್ಥಿತಿಯೂ\nಹೇಮಂತದಲ್ಲಿ ಸಂಹಾರವೂ ಆಗುವಕಾರಣ,\nವಸಂತದಲ್ಲಿ ಸೂರ್ಯಪ್ರಕಾಶವು ; ವರ್ಷಾಕಾಲದಲ್ಲಿ ಸೂರ್ಯಚಂದ್ರಮರು\nಅಪ್ರಕಾಶರಾಗಿ ಜಡಸ್ವರೂಪಮಾದ ಮೇಘೋದಯದಿಂದ ತಮಸ್ಸು \nಪ್ರಬಲಮಾಗಿರ್ಪುದರಿಂದ ತಾಮಸಪ್ರಧಾನಮಾಯಿತ್ತು.\nಇಂತಪ್ಪ ಕಾಲತ್ರಯಂಗಳೇ ಜೀವನ ಪರಿಭವಕ್ಕೆ ಕಾರಣಭೂತಗಳಾಗಿರ್ಪುದನರಿತು,\nವಸಂತದಲ್ಲಿ ಇಷ್ಟದೇವತಾಪೂಜೆಯನ್ನೂ\nಹೇಮಂತಕಾಲದಲ್ಲಿ ಭಾವಲಿಂಗಪೂಜೆಯನ್ನೂ\nವರ್ಷಾಕಾಲದಲ್ಲಿ ಪ್ರಾಣಲಿಂಗಪೂಜೆಯನ್ನೂ ಮಾಡಿ,\nಈ ಕಾಲತ್ರಯಂಗಳಂ ಮರತು ಲಿಂಗತ್ರಯಂಗಳೊಳಗೆ ಬೆರದು,ಇಷ್ಟಪ್ರಾಣಭಾವಸ್ವರೂಪನಾದ ಸದಾಶಿವನಿಗೆ\n"
}