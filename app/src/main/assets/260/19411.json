{
    "id": "19411", 
    "vachana": "ಸತ್ತೆಂದರೆ ಸತ್ತೇ, ಚಿತ್ತೆಂದರೆ ಚೇತನ,\nಆನಂದವೆಂದರೆ ಸಮ್ಯಕ್ಪ್ರಕಾಶ,\nಆ ಸದ್ಧರ್ಮವೇ ಸತ್ವ, ಆ ಸತ್ವವೇ ರಕ್ಷಣಕಾರಣಮಾಗಿಹುದು,\nಚಿತ್ತೇ ಸಂಹಾರಕಾರಣಮಾಗಿಹುದು.\nರಜಸ್ಸೆಂದರೆ ರಾಗ, ರಾಗವೆಂದರೆ ಆನಂದ.\nಆ ರಜಸ್ಸೇ ಕ್ರೀಡೆಯಲ್ಲಿಗಮಿಸುತ್ತಿರ್ಪುದರಿಂ ಸೃಷ್ಟಿಕಾರಣಮಾಯಿತ್ತು.\nಸಚ್ಚಿತ್ಸಂಗವೇ ಆನಂದಮಾದುದರಿಂ\nಸ್ವತಂತ್ರಧರ್ಮವಿಲ್ಲದೆ ಭಾವಪರವಾಯಿತ್ತು.\nಸತ್ತೇ ಶಕ್ತಿಯು, ಚಿತ್ತೇ ಶಿವನು, ಈ ಎರಡರ ಸಂಗವೇ ಆನಂದವು,\nಸತ್ತೇ ಭಕ್ತಿಯು, ಚಿತ್ತೇ ಜ್ಞಾನವು, ಇವೆರಡರಸಂಗವೇ ಮುಕ್ತಿಯು,\nಆ ಮುಕ್ತಿಯೇ ಆನಂದವು.\nಸದ್ಭಕ್ತಿ ಕರಣವೇ ಕಾಯ, ಜ್ಞಾನಕರಣವೇ ಚೇತಸ್ಸು,\nಮುಕ್ತ್ಯಾನಂದಕರಣವೇ ಭಾವವು.\nಸತ್ತು ಸ್ಥೂಲವಾಗಿಹುದು, ಚಿತ್ತು ಸೂಕ್ಷ್ಮವಾಗಿಹುದು,\nಆನಂದವು, ಕಾರಣಮಾಗಿಹುದು.\nಈ ಆನಂದವು ಕರಮಾರ್ಗದಲ್ಲಿ ಮುಕ್ತಿರೂಪಮಾಗಿಹುದು,\nದಕ್ಷಿಣಮಾರ್ಗದಲ್ಲಿ ಸೃಷ್ಟಿರೂಪಮಾಗಿಹುದು.\nಆ ಸೃಷ್ಟಿಕಾರಣಮೆಂತೆಂದೊಡೆ :\nಸತ್ತಿನಲ್ಲಿ ಕಾಮವೂ ಚಿತ್ತದಲ್ಲಿ ಕ್ರೋಧವೂ\nಆನಂದದಲ್ಲಿ ಮೋಹವೂ\nಸತ್ತಿನಲ್ಲಿ ಲೋಭವೂ ಚಿತ್ತಿನಲ್ಲಿ ಮದವೂ\nಆನಂದದಲ್ಲಿ ಮತ್ಸರವೂ ಇರ್ಪುದು.\nಸತ್ತೇ ಬಿಂದುರೂಪು, ಚಿತ್ತೇ ನಾದರೂಪು, ಆನಂದವೇ ಕಳಾರೂಪು.\nಕಾಮಮೋಹಗಳಿಂ ಸತ್ಕರ್ಮವೇ ದುಷ್ಕರ್ಮವಾಯಿತ್ತು,\nಕ್ರೂರ ಮದವೇ ಚಿದ್‍ಜ್ಞಾನವಾಯಿತ್ತು.\nಲೋಭಮತ್ಸರಗಳಿಂ ನಿರುಪಾಧಿಕಮೋP್ಷನಂದವೇ\nಸೋಪಾಧಿಕ ಪ್ರಪಂಚಾನಂದಮಾಗಿ ದುಃಖಹೇತುವಾಯಿತ್ತು.\nಮದ ಬಿಂದುವರ್ತಿಯಲ್ಲಿ ಅಖಂಡನಿರುಪಾಧಿಕಚಿಚ್ಚೊ ್ಯೀತಿಯೊಡನೆ\nಸೋಪಾಧಿಕಮಾಗಿ ಕೂಡಿ ವಿಕಾರಮಾಗಿರ್ಪುದೇ ಜೀವನು,\nನಿತ್ಯ ಭಾಸ್ವರಮಯಮಾಗಿರ್ಪುದೇ ಶಿವನು.\nಅದರ ಸುಖವೇ ತನ್ನ ಸುಖವಾಗಿ, ಅದರ ದುಃಖವೇ ತನ್ನ ದುಃಖವಾಗಿ,\nಅದರ ಮೇಳನವೇ ತನ್ನ ಮೇಳನವಾಗಿ,\nಅದರ ಪ್ರಕಾಶವೇ ತನ್ನ ಪ್ರಕಾಶವಾಗಿ,\nಸ್ಥೂಲ ಸೂಕ್ಷ್ಮ ಕಾರಣವೆಂಬುಪಾಧಿಯೊಳಗೆ ಕೂಡಿ,\nಅದನು ಬಿಡದೆ, ಉಪಾಧಿಯು ಇದ್ದಂತಿರ್ಪುದೇ ಭವವು.\nಇದಕ್ಕೆ ಪರಿಹಾರಮೆಂತೆಂದೊಡೆ :\nಚಿತ್ತು ಜ್ಞಾನಮಧ್ಯದಲ್ಲಿರ್ಪ ಮನೋಮಲಿನವನ್ನು\nಸತ್ವರೂಪಮಾದ ಭಕ್ತಿಯಿಂ ಪರಿಹರಿಸಿದಲ್ಲಿ ;\nಆ ಚಿತ್ಪ್ರಭೆಯಿಂ ಜ್ಞಾನಪ್ರಕಾಶವಾದಲ್ಲಿ,\nಆ ಜ್ಞಾನದಿಂ ಸತ್ತಿನಲ್ಲಿರ್ಪ ಕಾಮಾಹಂಗಳಳಿದು, ಶರೀರವು ಪೂತಮಾದಲ್ಲಿ ;\nಸದ್ಭಕ್ತಿಯು ಪ್ರಕಾಶಮಾಗಿ, ಕ್ರೋಧಮದಂಗಳಳಿದು,\nಲೋಭಮತ್ಸರಂಗಳಳಿದು, ಭಕ್ತಿಜ್ಞಾನಗಳಿಂ ಭಾವವು ಶುದ್ಧಮಾದಲ್ಲಿ\nಈ ಭಕ್ತಿಯಿಂದ ಲೋಭವಳಿದುದು,\nಆ ಜ್ಞಾನದಿಂದಾ ಮತ್ಸರವಳಿದು,\nಸ್ವಸ್ವರೂಪವು ಪ್ರಕಾಶಮಾಗಿ, ಶಿವಧ್ಯಾನಪರಾಯಣನಾಗಿರ್ಪಲ್ಲಿ ;\nಸದ್ರೂಪಮಾದ ಗುರುವು ಚಿದ್ರೂಪಮಾದ ಲಿಂಗವಂ\nಆನಂದರೂಪಮಾದ ಜಂಗಮಮುಖದಲ್ಲಿ ಸಾಕಾರಕ್ಕೆ ತಂದು ಕೊಟ್ಟಲ್ಲಿ ;\nಆ ಸತ್ತೇ ಇಷ್ಟಮಾಗಿ, ತನ್ಮಹಿಮೆಯೇ ಆನಂದಭಾವಮಾಗಿ,\nಸದ್ಭಕ್ತಿ ಕ್ರಿಯಾಮುಖದಿಂ ಶರೀರವು ಸಮೆದು,\nಚಿದ್‍ಜ್ಞಾನೇಚ್ಛಾಮುಖದಿಂ ಮನಸ್ಸಳಿದು,\nಸಚ್ಚಿತ್ಪ್ರಕಾಶಮಾದ ಇಷ್ಟಪ್ರಾಣಂಗಳು ಭಕ್ತಿಜ್ಞಾನಂಗಳನೊಳಕೊಂಡು,\nಆನಂದಮಯವಾದ ಭಾವದಲ್ಲಿ ಒಂದೆಯಾಗಿ,\nಆ ಮೋP್ಷನಂದದಲ್ಲಿ ಭಾವಂ ನಿರ್ಭಾವಮಾಗಿರ್ಪುದೇ ಲಿಂಗೈಕ್ಯವು.\nಅಂತಪ್ಪ ಮೋP್ಷನಂದಸುಖವನೆನಗಿತ್ತು ಸಲಹಾಮಹಾಘನ ದೊಡ್ಡದೇಶಿಕಾರ್ಯಗುರುಪ್ರಭುವೆ.\n"
}