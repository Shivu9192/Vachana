{
    "id": "9424", 
    "vachana": "<font>1116<br/>ಈಶಾನ್ಯ ಕರಕಮಲ ಕೈಲಾಸ ಸ್ಥಾಯಿಯಾಗಿರ್ಪ<br/>ಲಿಂಗಮೆಂಬ ಬ್ರಹ್ಮ  ಮಂತ್ರದಿಂದಾವಾಹನಕ್ಕೆ ಬಂದು<br/>ವಾಸನೆಯಲ್ಲುಪಸಂಹಾರಮಾಗಿರ್ಪುದು.<br/>ಆ ವಾಸನೆಯೇ ಜ್ಞಾನರೂಪಮಾಗುತ್ತಿರ್ಪುದೆಂತೆಂದಡೆ :<br/>ಪೂರ್ವ ಕರ್ಮವಾಸನೆಯು ಇಹದಲ್ಲಿ<br/>ಜ್ಞಾನರೂಪಮಪ್ಪಂತೆ<br/>ಆ ಲಿಂಗಕ್ಕೆ ಸ್ಪರ್ಶನದಲ್ಲಿ ಆವಾಹನ,<br/>ನೇತ್ರದಲ್ಲಿ ಉಪಸಂಹಾರ<br/>ಶ್ರೋತ್ರದಲ್ಲಿ ಆವಾಹನ, ಮನದಲ್ಲಿ ಉಪಸಂಹಾರ.<br/>ಮಂತ್ರಮುಖದಲ್ಲಿ ಕೂಡಿ<br/>ವಾಸನಾಮುಖದಲ್ಲಿ ಹೃದಯದಲ್ಲಿ ಪ್ರಕಾಶಿಸುತ್ತಿರ್ಪುದೆ ಪ್ರಾಣಲಿಂಗ.<br/>ಸ್ಪರ್ಶನ ಕ್ರಿಯಾ ಮುಖದಲ್ಲಿ ಕೂಡಿ<br/>ನೇತ್ರವಿಷಯಮಾಗಿ ಕಣ್ಣಿನಲ್ಲಿ ಕಟ್ಟಿದಂತಿರ್ಪುದೆ ಇಷ್ಟಲಿಂಗ.<br/>ಶ್ರೋತ್ರ ವಿಷಯದಲ್ಲಿ ಕೇಳಿ<br/>ಆ ಲಿಂಗದ ಮನದಲ್ಲಿ ವಿಚಾರಿಸುತ್ತಿರ್ಪುದೇ ಭಾವಲಿಂಗ.<br/>ಮಂತ್ರವಾಸನೆಯುಳ್ಳುದೆ ಗುರು,<br/>ಕ್ರಿಯಾರೂಪುಳ್ಳುದೆ ಲಿಂಗ,<br/>ತತ್ವವಿಚಾರಮುಳ್ಳುದೆ ಜಂಗಮ.<br/>ಗುರುಮಂತ್ರದಲ್ಲಿ ಹುಟ್ಟಿ ಆಚಾರ ಹೊಂದಿರ್ಪುದೆ ಪ್ರಾಣಲಿಂಗ.<br/>ಜಂಗಮಕರ್ಮದಲ್ಲಿ ಹುಟ್ಟಿ ಶಿವನಲ್ಲಿ ಹೊಂದಿರ್ಪುದೆ ಇಷ್ಟಲಿಂಗ.<br/>ಪ್ರಸಾದದಲ್ಲಿ ಹುಟ್ಟಿ ಮಹದಲ್ಲಿ ಹೊಂದಿರ್ಪುದೆ ಭಾವಲಿಂಗ.<br/>ಆಚಾರವಾಸನೆಯಲ್ಲಿ ನಿಜಮಹದ್ವಿಚಾರದಲ್ಲಿ<br/>ಜ್ಞಾನಕ್ರಿಯಾ ರೂಪದಲ್ಲಿ ಆನಂದ.<br/>ಇಂತಪ್ಪ ಜ್ಞಾನಾನಂದದಿಂ ನಿಜವಾಸನೆಯನೆ<br/>ಜೀವನನುಭವಿಸುತ್ತಿರ್ಪುದರಿಂ<br/>ವಾಸನೆಯೇ ಸತ್ಯಮಾಯಿತ್ತು.<br/>ಇಂತೊಂದು ಲಿಂಗವೆ ಇಷ್ಟದಿ ನವಪ್ರಕಾರದಲ್ಲಿ ಹೆಚ್ಚಿ,<br/>ಆ ಲಿಂಗದೊಳಗೆ ಬೆರದಲ್ಲಿ<br/>ಆ ಒಂಬತ್ತು ಶೂನ್ಯಮಾಗಿ, ಒಂದು ನಿಜಮಾಗಿ,<br/>ಆ ಒಂಬತ್ತಕ್ಕೆ ಆ ಒಂದೆ ಚೈತನ್ಯವಾಗಿ,<br/>ಆ ಒಂದಕ್ಕೆ ಆ ಒಂಬತ್ತೆ ಆಧಿಕ್ಯವಾಗಿ,<br/>ಆ ಒಂಬತ್ತರೊಳಗೆ ಬೆರದು<br/>ಒಂದು ಹತ್ತಾಗಿರ್ಪುದೆಂತೆಂದಡೆ;<br/>ಆ ಲಿಂಗವೆ ತನ್ನ ಇಷ್ಟ ಪದಾರ್ಥದೊಳಗೆ ಬೆರದಲ್ಲಿ [ಅದೆ] ಇಷ್ಟಲಿಂಗ. <br/>ಜೀವನೊಳಗೆ ಸಂಬಂಧಿಸಿದಲ್ಲಿ ಅದೆ ಪ್ರಾಣಲಿಂಗ.<br/>ಭಾವದೊಳಗೆ ಕೂಡಿದಲ್ಲಿ ಅದೆ ಭಾವಲಿಂಗ.<br/>ವಾಸನಾಮುಖದಲ್ಲಿ ಕೂಡಿದಲ್ಲಿ ಅದೆ ಆಚಾರಲಿಂಗ.<br/>ಮಂತ್ರರುಚಿಯಲ್ಲಿ ಸಂಬಂಧಿಸಿದಲ್ಲಿ ಅದೆ ಗುರುಲಿಂಗ.<br/>ರೂಪಿನಲ್ಲಿ ವೇದಿಸಿದಲ್ಲಿ ಅದೇ ಶಿವಲಿಂಗ.<br/>ಸ್ಪರ್ಶನದಲ್ಲಿ ಪ್ರಸನ್ನವಾದಲ್ಲಿ ಅದೆ ಜಂಗಮಲಿಂಗ.<br/>ಶಬ್ದದೊಳಗೆ ನೆರದಲ್ಲಿ ಅದೆ ಪ್ರಸಾದಲಿಂಗ.<br/>ಮನದಲ್ಲಿ ಸಮರಸಮಾದಲ್ಲಿ ಅದೆ ಮಹಾಲಿಂಗ.<br/>ಇಂತಪ್ಪ ಲಿಂಗವೆ ಸಕಲ  ಪ್ರಪಂಚದಲ್ಲಿ<br/>ತಾನೊಂಬತ್ತು ಬಗೆಯಾಗಿ ತೋರಿ,<br/>ಆ ಒಂಬತ್ತು ಶೂನ್ಯಮಾಗಿ, ಆ ಒಂದೇ ನಿಜಮಾಗಿ,<br/>ದಶಾಧಿಕ್ಯದಿಂದನಂತಂಗಳಾಗಿ ತೋರುತ್ತಿರ್ಪ<br/>ಮಹತ್ತು ಮಹವಾಗಿರ್ಪ ಲಿಂಗಮಹಿಮೆಯಿಂ<br/>ಇಷ್ಟದಲ್ಲಿ ಸ್ಥೂಲವಡಗಿ, ಪ್ರಾಣದಲ್ಲಿ ಸೂಕ್ಷ್ಮವಡಗಿ,<br/>ಭಾವದಲ್ಲಿ ಕಾರಣವಡಗಿ<br/>ಸೃಷ್ಟಿ ಸ್ಥಿತಿ ಸಂಹಾರಂಗಳುಡುಗಿ,<br/>ಪುಷ್ಪವಾಸನೆಯೂ ತಿಲತೈಲವೂ ಬೆರದು<br/>ಅಭೇದ ಪ್ರಕಾಶವಾಗಿ ಮರಳುದಲೆಯಿಲ್ಲದಿರ್ಪಂತೆ,<br/>ಲಿಂಗವಾಸನೆಯೊಳಗೆ ಅಂಗಕಳೆಯಾಗಿರ್ಪತೆ<br/>ಜೀವನು ಬೆರದು ಭೇದದೋರದಿರ್ಪುದೆ ಲಿಂಗೈಕ್ಯ ಕಾಣಾಮಹಾಘನ ದೊಡ್ಡ ದೇಶಿಕಾರ್ಯಪ್ರಭುವೆ.</font>"
}