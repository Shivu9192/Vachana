{
    "id": "9391", 
    "vachana": "<font>1048<br/>ರಜೋಗುಣದಿಂದ ಶಕ್ತಿಲಯವು,<br/>ತಮೋಗುಣದಿಂದ ಯುಕ್ತಿಲಯವು,<br/>ಸತ್ವಗುಣದಿಂದ ರಕ್ತಿಲಯವು.<br/>ಅಂತಪ್ಪ ರಜೋಗುಣವೇ ಪೃಥ್ವಿಯು,<br/>ತಮೋಗುಣವೇ ವಾಯುವು,<br/>ಪೃಥ್ವಿಯಲ್ಲಿ ಅಗ್ನಿಯು ಹುಟ್ಟಿ,<br/>ತಮೋರೂಪಮಾದ ವಾಯುಜಲಗಳು ಪೃಥ್ವಿಯಗ್ನಿಗಳಲ್ಲಿ ಕೂಡಲು<br/>ರಜೋಗುಣವು ಹೆಚ್ಚುತ್ತಿಹುದು.<br/>ಅಂತಪ್ಪ ಅಗ್ನಿ ವಾಯುಗಳೇಕಮಾಗಿ, ಪೃಥ್ವೀಜಲಗಳೇಕಮಾದಲ್ಲಿ,<br/>ಈ ಪೃಥ್ವಿಯೇ ಮನುಷ್ಯರಿಗೆ ಆಧಾರಮಾಯಿತ್ತು,<br/>ವಾಯುವೇ ದೇವತೆಗಳಿಗೆ ಆಧಾರಮಾಯಿತ್ತು,<br/>ಇವೆಲ್ಲಕ್ಕೂ ಸತ್ವಸ್ವರೂಪಮಾದ ಆಕಾಶವೇ ಕಾರಣಮಾಯಿತ್ತು.<br/>ಮನುಷ್ಯರು ರಜೋರೂಪಮಾದ ಪೃಥ್ವಿಯನಾಶ್ರಯಿಸಿದರಾದಕಾರಣ<br/>ಸ್ವಲ್ಪಕಾಲ ಬಾಳುತ್ತಿರ್ಪರು.<br/>ದೇವತೆಗಳು ತಮೋರೂಪಮಾದ ವಾಯುವನಾಶ್ರಯಿಸಿದ ಕಾರಣ<br/>ದೀರ್ಘಕಾಲ ಬಾಳುತ್ತಿರ್ಪರು.<br/>ಸುಷುಪ್ತಿಯು ಸ್ವಪ್ನದೋಪಾದಿಯಲ್ಲಿ ತೋರುತ್ತಿರ್ಪುದರಿಂದ<br/>ಈ ರಜಸ್ಸಿನಲ್ಲಿ ಕಾಮನೂ ತಮಸ್ಸಿನಲ್ಲಿ ಕಾಲನೂ ತತ್ತದ್ಗುಣಾಧಿದೇವತೆಗಳಾಗಿ,<br/>ಕಾಮನು ಸೃಷ್ಟಿಸಿದ್ದನ್ನು ಕಾಲನು ಸಂಹರಿಸುತ್ತಾ ,<br/>ಕಾಲನು ಸಂಹರಿಸಿದ್ದನ್ನು ಕಾಮನು ಸೃಷ್ಟಿಸುತ್ತಾ ,<br/>ಜೀವನನ್ನು ಭವಕ್ಕೆ ತಂದು ಕೋಟಲೆಗೊಳಿಸುತ್ತಿರ್ಪರು.<br/>ಇಂತಪ್ಪ ರಜೋರೂಪಮಾದ ಪೃಥ್ವಿಯಲ್ಲಿ<br/>ತಮೋರೂಪಮಾದ ಜಲವು ಬೆರೆಯಲು,<br/>ಈ ಎರಡೂ ತಮೋರೂಪಮಾದ ಸ್ಥೂಲಶರೀರಮಾಯಿತ್ತು.<br/>ತಮೋರೂಪಮಾದ ವಾಯುವಿನಲ್ಲಿ ರಜೋರೂಪವಾದ ಅಗ್ನಿಯು<br/>ಬೆರೆಯಲು,<br/>ಇವೆರಡೂ ಸೂಕ್ಷ್ಮಶರೀರಮಾಯಿತ್ತು.<br/>ಸತ್ವಸ್ವರೂಪಮಾದ ಆಕಾಶವೇ ಕಾರಣಶರೀರವು.<br/>ಇಂತಪ್ಪ ಪಂಚಭೌತಿಕಮಾದ ತನುತ್ರಯಂಗಳಲ್ಲಿ<br/>ಆತ್ಮನು ಆಯಾ ಗುಣಂಗಳಲ್ಲಿ ಬದ್ಧನಾಗಿ,<br/>ಸುಖದುಃಖಾನುಭವಕ್ಕೆ ಕಾರಣಮಾಗಿರ್ಪನು.<br/>ಅದೆಂತೆಂದೊಡೆ :<br/>ತಮೋರೂಪಮಾದ ಸೂಕ್ಷ್ಮಶರೀರದಲ್ಲಿ ಅಂತರಾತ್ಮನಾಗಿ,<br/>ರಜೋರೂಪಮಾದ ಸ್ಥೂಲಶರೀರದಲ್ಲಿ ಜೀವಾತ್ಮನಾಗಿ,<br/>ಸತ್ವಸ್ವರೂಪಮಾದ ಕಾರಣಶರೀರದಲ್ಲಿ ಪರಮಾತ್ಮನಾಗಿ ಪ್ರಕಾಶಿಸುತ್ತಿರ್ಪನು.<br/>ಇಂತಪ್ಪ ರಜೋಲಹರಿಯ ಸುರತಾನಂದ,<br/>ತಮೋಲಹರಿಯ ನಿದ್ರಾನಂದ, ಸತ್ವಲಹರಿಯ ಜ್ಞಾನಾನಂದ.<br/>ಅಂತಪ್ಪ ಜ್ಞಾನಾನಂದಲಹರಿಯಲ್ಲಿ ಪರಿಣಾಮಿಸಿ ಪರವಶನಾಗಿರ್ಪಂತೆ ಮಾಡಾಮಹಾಘನ ದೊಡ್ಡದೇಶಿಕಾರ್ಯಗುರುಪ್ರಭುವೆ.</font>"
}