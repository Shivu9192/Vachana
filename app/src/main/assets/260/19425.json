{
    "id": "19425", 
    "vachana": "<font>1117<br/>ಪರಮಾತ್ಮನಿಗೆ ಆದಿಯಲ್ಲಿ<br/>ಶಿವನೆಂಬ ನಾಮ ನಿಜಮಾದುದೆಂತೆಂದಡೆ :<br/>ಶವ ಶಬ್ದಕ್ಕೆ ಪೃಷೋದರಾದಿಯಿಂದಿತ್ವ ಬಂದರೆ ಶಿವಶಬ್ದ.<br/>ಶವವೆಂದರೆ ನಿಶ್ಚೆ ೈತನ್ಯ.<br/>ನಿಜಚೇತನವೆ ಪರಮನವಗ್ರಹಿಸಿದಲ್ಲಿ<br/>ಪ್ರಪಂಚರೂಪಮಾದ ಪ್ರಕೃತಿ.<br/>ನಿಶ್ಚೇತನಮಾಗುತಿರ್ಪುದೆ ಶವ.<br/>ಇಂತು ನಿಶ್ಚೇತನಮಾಗಿರ್ಪ ಪ್ರಪಂಚದಲ್ಲಿ<br/>ಪರಮನು ಹೊಂದಿದಲ್ಲಿ ಆ ಶವವೇ ಶಿವವಾಯಿತ್ತು.<br/>ದರಿದ್ರನಿಗೆ ಧನ ಸಿಕ್ಕಿದರು, ಹೋದ ಒಡವೆ ಕೈಸಾರ್ದರು<br/>ಅದೇ ದಿವ್ಯಮಂಗಳ ಶೋಭನವಾದುದರಿಂ<br/>ಆ ಶಿವ ಶಬ್ದ ಶೋಭನಾರ್ಥವ ಕೊಡುತ್ತಿಹುದು.<br/>ಅದರಿಂ ಪರಮನಿಗೆ ಶಿವನೆಂಬುದನಾದಿ ನಾಮ.<br/>ಪ್ರಪಂಚವೆಲ್ಲವು ಕೂಡಿ ಶಿವನಾದಂತೆ,<br/>ಪ್ರಜೆಯೆಲ್ಲವು ಕೂಡಿ ದೊರೆಯಾದಂತೆ,<br/>ಶಬ್ದವೆಲ್ಲವು ಕೂಡಿ `ಓ' ಎಂಬ ನಾಮವಾಯಿತ್ತು.<br/>ಅದು `ನಮ'ವೆಂಬ ಅನುಸ್ವಾರದೊಳಗೆ ಕೂಡಿ ಮಹಾಪ್ರಣವವಾಯಿತ್ತು.<br/>ಆ ಪ್ರಣವವನನುಸರಿಸುವುದೆ ಅನುಸ್ವಾರ.<br/>ಆ ಪ್ರಣವರೂಪವಾದ ಪರಮನ<br/>ಆ ನಮಸ್ಕಾರವನನುಸರಿಸುತ್ತಿರ್ಪುದರಿಂ<br/>ನಡುದೊಳಗೆ ಕೂಡಿದ `ಓ'ಕಾರವೇ ಪ್ರಣವ.<br/>ಆ ಪ್ರಣವಕ್ಕೆ ಉತ್ಕøಷ್ಟವಸ್ತುವಿಗೆ ನಮಸ್ಕಾರವೆಂಬುದರ್ಥ.<br/>ಆ ಪ್ರಣವವೆ- `ಓಂ' ಎಂದರೆ ನಾನೆಂಬುದರ್ಥ.<br/>`ಬಹುಳಂ ಛಂದಸಿತಿ' ಹಕಾರ ಲೋಪಮಾದುದರಿಂದ `ಹಂ' ಎಂದರ್ಥವ<br/>ಕೊಡುತ್ತಿರ್ಪುದರಿಂ ಆದಿಯಲ್ಲಿ ಸಾಕಾರರೂಪವಾದ ವಸ್ತು<br/>ಪ್ರಣವ ಮುಖದಿ ನಾನುಯೆಂದು<br/>ಸಾಕಾರದಿಂ ಶಿವನೆಂಬ ನಾಮವನುಚ್ಚರಿಸುತ್ತಿರ್ಪುದರಿಂ<br/>ನಾನೆ ಶಿವನೆಂಬುದರ್ಥ.<br/>ಆ ಮಹಾ ಘೋಷನಮಸ್ಕಾರಯೋಗ್ಯಕ್ಕೆ<br/>ಸಾಕಾರಮಾದಲ್ಲಿ ಶಿವನೆಂಬ ನಾಮ.<br/>ಅಂಥ ಶಿವನಿಗೋಸ್ಕರ ಉತ್ಕøಷ್ಟ ಘೋಷದಿಂ<br/>ನಮಸ್ಕರಿಸುವುದೇ ಪ್ರಣವ.<br/>ಪಂಚಾಕ್ಷರಿಮಂತ್ರ ತಾನೆ ಪ್ರಣವಮಾದಲ್ಲಿ<br/>ಪ್ರಣವಕ್ಕೆ ನಿಜವೆ ಅರ್ಥ.<br/>ನಿಜ ಶೋಭನ  ಮಹಿಮೆಯನ್ನು ಸ್ವಕೀಯ ವಾಕ್ಯ ಪ್ರಕಟನದಿಂದ<br/>ತಿಳಿಸುತ್ತಿರ್ಪುದರಿಂ ವೇದಂಗಳು ಹುಟ್ಟಿದವು.<br/>`ವೇತ್ತೀತಿ ವೇದಾ'ಯೆಂಬುದರ್ಥ.<br/>ಅಂತಪ್ಪ ಅನಾದಿ ಮೂರ್ತಿ ಸಂಹಾರಸ್ಥಾನದಲ್ಲಿ<br/>ಪೂರ್ವಸಂಹಾರ ಶೇಷರೂಪವಾದುದರಿಂ<br/>ಆ ಸಂಹಾರವೆ ಆ ಕಾಲರುದ್ರನಿಗೆ ವಿಭೂತಿಯಾಯಿತ್ತು.<br/>ಆ ಶಿವನಿಗೆ ಸಂಹಾರಶಕ್ತಿಯನೀವ ಮಹಿಮೆಯುಳ್ಳುದೆ ಭಸ್ಮ.<br/>ಗೋವೆಂದರೆ ಭೂಮಿ.<br/>ಆ ಭೂಮಿ ಸಂಹಾರ ಮಲವೆ ಭಸ್ಮ.<br/>ಅಂತಪ್ಪ ಭಸ್ಮಕ್ಕೆ ಕಾರಣಮಾಗಿ<br/>ಪ್ರಪಂಚ ಸಂಹಾರರೂಪಮಾಗಿ<br/>ಸಂಹಾರವೊಂದೆ ಮುಖಮಾಗಿರ್ಪ<br/>ಲಲಾಟಾಕ್ಷಿಯೇ ರುದ್ರಾಕ್ಷಿ.<br/>ಅಂತಪ್ಪ ಭಸ್ಮ ರುದ್ರಾಕ್ಷಿಗಳಿಂ ಪೂರ್ವವಾಸನೆಯಳಿದು<br/>ಪ್ರಣವ ಶಿವಮಂತ್ರದಿಂ ತಾನೆ ಶಿವನಾಗಿರ್ಪ<br/>ಕೇವಲ ಕೈವಲ್ಯ  ಮಂಗಳಮಯ ಸುಖವನೆನಗಿತ್ತು ಸಲಹಾಮಹಾಘನ ದೊಡ್ಡ ದೇಶಿಕಾರ್ಯ ಪ್ರಭುವೆ.</font>"
}