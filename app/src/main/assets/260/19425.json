{
    "id": "/19425", 
    "vachana": "ಪರಮಾತ್ಮನಿಗೆ ಆದಿಯಲ್ಲಿ\nಶಿವನೆಂಬ ನಾಮ ನಿಜಮಾದುದೆಂತೆಂದಡೆ :\nಶವ ಶಬ್ದಕ್ಕೆ ಪೃಷೋದರಾದಿಯಿಂದಿತ್ವ ಬಂದರೆ ಶಿವಶಬ್ದ.\nಶವವೆಂದರೆ ನಿಶ್ಚೆ ೈತನ್ಯ.\nನಿಜಚೇತನವೆ ಪರಮನವಗ್ರಹಿಸಿದಲ್ಲಿ\nಪ್ರಪಂಚರೂಪಮಾದ ಪ್ರಕೃತಿ.\nನಿಶ್ಚೇತನಮಾಗುತಿರ್ಪುದೆ ಶವ.\nಇಂತು ನಿಶ್ಚೇತನಮಾಗಿರ್ಪ ಪ್ರಪಂಚದಲ್ಲಿ\nಪರಮನು ಹೊಂದಿದಲ್ಲಿ ಆ ಶವವೇ ಶಿವವಾಯಿತ್ತು.\nದರಿದ್ರನಿಗೆ ಧನ ಸಿಕ್ಕಿದರು, ಹೋದ ಒಡವೆ ಕೈಸಾರ್ದರು\nಅದೇ ದಿವ್ಯಮಂಗಳ ಶೋಭನವಾದುದರಿಂ\nಆ ಶಿವ ಶಬ್ದ ಶೋಭನಾರ್ಥವ ಕೊಡುತ್ತಿಹುದು.\nಅದರಿಂ ಪರಮನಿಗೆ ಶಿವನೆಂಬುದನಾದಿ ನಾಮ.\nಪ್ರಪಂಚವೆಲ್ಲವು ಕೂಡಿ ಶಿವನಾದಂತೆ,\nಪ್ರಜೆಯೆಲ್ಲವು ಕೂಡಿ ದೊರೆಯಾದಂತೆ,\nಶಬ್ದವೆಲ್ಲವು ಕೂಡಿ `ಓ' ಎಂಬ ನಾಮವಾಯಿತ್ತು.\nಅದು `ನಮ'ವೆಂಬ ಅನುಸ್ವಾರದೊಳಗೆ ಕೂಡಿ ಮಹಾಪ್ರಣವವಾಯಿತ್ತು.\nಆ ಪ್ರಣವವನನುಸರಿಸುವುದೆ ಅನುಸ್ವಾರ.\nಆ ಪ್ರಣವರೂಪವಾದ ಪರಮನ\nಆ ನಮಸ್ಕಾರವನನುಸರಿಸುತ್ತಿರ್ಪುದರಿಂ\nನಡುದೊಳಗೆ ಕೂಡಿದ `ಓ'ಕಾರವೇ ಪ್ರಣವ.\nಆ ಪ್ರಣವಕ್ಕೆ ಉತ್ಕøಷ್ಟವಸ್ತುವಿಗೆ ನಮಸ್ಕಾರವೆಂಬುದರ್ಥ.\nಆ ಪ್ರಣವವೆ- `ಓಂ' ಎಂದರೆ ನಾನೆಂಬುದರ್ಥ.\n`ಬಹುಳಂ ಛಂದಸಿತಿ' ಹಕಾರ ಲೋಪಮಾದುದರಿಂದ `ಹಂ' ಎಂದರ್ಥವ\nಕೊಡುತ್ತಿರ್ಪುದರಿಂ ಆದಿಯಲ್ಲಿ ಸಾಕಾರರೂಪವಾದ ವಸ್ತು\nಪ್ರಣವ ಮುಖದಿ ನಾನುಯೆಂದು\nಸಾಕಾರದಿಂ ಶಿವನೆಂಬ ನಾಮವನುಚ್ಚರಿಸುತ್ತಿರ್ಪುದರಿಂ\nನಾನೆ ಶಿವನೆಂಬುದರ್ಥ.\nಆ ಮಹಾ ಘೋಷನಮಸ್ಕಾರಯೋಗ್ಯಕ್ಕೆ\nಸಾಕಾರಮಾದಲ್ಲಿ ಶಿವನೆಂಬ ನಾಮ.\nಅಂಥ ಶಿವನಿಗೋಸ್ಕರ ಉತ್ಕøಷ್ಟ ಘೋಷದಿಂ\nನಮಸ್ಕರಿಸುವುದೇ ಪ್ರಣವ.\nಪಂಚಾಕ್ಷರಿಮಂತ್ರ ತಾನೆ ಪ್ರಣವಮಾದಲ್ಲಿ\nಪ್ರಣವಕ್ಕೆ ನಿಜವೆ ಅರ್ಥ.\nನಿಜ \n  ಮಹಿಮೆಯನ್ನು ಸ್ವಕೀಯ ವಾಕ್ಯ ಪ್ರಕಟನದಿಂದ\nತಿಳಿಸುತ್ತಿರ್ಪುದರಿಂ ವೇದಂಗಳು ಹುಟ್ಟಿದವು.\n`ವೇತ್ತೀತಿ ವೇದಾ'ಯೆಂಬುದರ್ಥ.\nಅಂತಪ್ಪ ಅನಾದಿ ಮೂರ್ತಿ ಸಂಹಾರಸ್ಥಾನದಲ್ಲಿ\nಪೂರ್ವಸಂಹಾರ ಶೇಷರೂಪವಾದುದರಿಂ\nಆ ಸಂಹಾರವೆ ಆ ಕಾಲರುದ್ರನಿಗೆ ವಿಭೂತಿಯಾಯಿತ್ತು.\nಆ ಶಿವನಿಗೆ ಸಂಹಾರಶಕ್ತಿಯನೀವ ಮಹಿಮೆಯುಳ್ಳುದೆ ಭಸ್ಮ.\nಗೋವೆಂದರೆ ಭೂಮಿ.\nಆ ಭೂಮಿ ಸಂಹಾರ ಮಲವೆ ಭಸ್ಮ.\nಅಂತಪ್ಪ ಭಸ್ಮಕ್ಕೆ ಕಾರಣಮಾಗಿ\nಪ್ರಪಂಚ ಸಂಹಾರರೂಪಮಾಗಿ\nಸಂಹಾರವೊಂದೆ ಮುಖಮಾಗಿರ್ಪ\nಲಲಾಟಾಕ್ಷಿಯೇ ರುದ್ರಾಕ್ಷಿ.\nಅಂತಪ್ಪ ಭಸ್ಮ ರುದ್ರಾಕ್ಷಿಗಳಿಂ ಪೂರ್ವವಾಸನೆಯಳಿದು\nಪ್ರಣವ ಶಿವಮಂತ್ರದಿಂ ತಾನೆ ಶಿವನಾಗಿರ್ಪ\nಕೇವಲ \n  ಮಂಗಳಮಯ ಸುಖವನೆನಗಿತ್ತು ಸಲಹಾಮಹಾಘನ ದೊಡ್ಡ ದೇಶಿಕಾರ್ಯ ಪ್ರಭುವೆ.\n"
}