{
    "id": "9431", 
    "vachana": "<font>1123<br/>ಘಟ ಮುದಿಸುತಲೆ ಘಟಮುತ್ಪನ್ನವಾಗುವಂತೆ,<br/>ಸಾಕಾರ ಶರೀರಮುದಿಸುತಲೇ ನಿರಾಕಾರಸ್ವಪ್ನಮುತ್ಪನ್ನಮಾಗಿ,<br/>ಬೀಜ ವೃಕ್ಷನ್ಯಾಯದಂತೆ<br/>ಆದ್ಯಂತಂಗಳು ತಿಳಿಯದೆ<br/>ಒಂದಕ್ಕೊಂದು ಕಾರಣಮಾಗಿರ್ಪುದರಿಂ<br/>ಸಾಕಾರದಲ್ಲಿ ಶರೀರವೇ ಜಾಗ್ರಮಾಗಿ, ಭಾವವೇ ಸ್ವಪ್ನಮಾಗಿ ಇಹುದು.<br/>ನಿರಾಕಾರದಲ್ಲಿ ಭಾವವೇ ಜಾಗ್ರಮಾಗಿ<br/>ಸಾಕಾರಶರೀರವೇ ಸ್ವಪ್ನವಾಗಿ ಇಹುದು.<br/>ತಮಸ್ಸಿನಲ್ಲಿ ಸ್ವಪ್ನ ಶರೀರ ಕಾಣಿಸುತ್ತಿಹುದು.<br/>ಜಾಗ್ರದಲ್ಲಿ ಸ್ಥೂಲಶರೀರ ಕಾಣಿಸುತ್ತಿಹುದೆಂತೆಂದಡೆ :<br/>ರಾತ್ರಿಯಲ್ಲಿ ಆಕಾಶವೂ ದಿವದಲ್ಲಿ ಪೃಥ್ವಿಯೂ ಕಾಣಿಸುತ್ತಿಪ್ಪಂತೆ.<br/>ಆ ಸ್ವಪ್ನ ಶರೀರಕ್ಕೂ ಈ ಸ್ಥೂಲ ಶರೀರಕ್ಕೂ<br/>ನಾದ ಬಿಂದು  ಕಳಾ ವ್ಯವಹಾರಂಗಳಲ್ಲಿ<br/>ಸಂಬಂಧಮಾಗುತ್ತಿರ್ಪುದೆಂತೆಂದಡೆ :<br/>ಸಾಕಾರವಾದ ಇಂದ್ರಿಯಂಗಳಿಗೂ<br/>ನಿರಾಕಾರವಾದ ಮನಸ್ಸಿಗೂ ಸಂಬಂಧಮಾಗಿರ್ಪಂತೆ.<br/>ಆ ಮನಸ್ಸಿಗೆ ಸುಖದುಃಖಂಗಳು<br/>ಇಂದ್ರಿಯ ಮುಖಂಗಳಿಂದಡಸಿದಲ್ಲಿ<br/>ಈ ಇಂದ್ರಿಯಂಗಳು ದ್ರವಿಸಿ, ಕಂಪಿಸಿ<br/>ಘೋಷಿಸಿ, ನಶಿಸಿ, ಪ್ರಕಾಶಿಸಿ<br/>ಅಹಂಕರಿಸುತ್ತಿರ್ಪಂತೆ.<br/>ಆ ಭಾವಮಯಮಾದ ಸ್ವಪ್ನ ಶರೀರದಲ್ಲಿ<br/>ಈ ಶರೀರಕರ್ಮದಿಂದಲೇ ತೋರುವ<br/>ಸುಖ ದುಃಖಂಗಳು ಈ ಶರೀರಕ್ಕೆ ಸಂಬಂಧಮಾಗಿಹವು.<br/>ಜನನದಲ್ಲಿ ಸ್ಥೂಲಶರೀರವೇ ತಥ್ಯ,<br/>ಮರಣದಲ್ಲಿ ಸ್ವಪ್ನ ಶರೀರವೇ ತಥ್ಯ,<br/>ಈ ಸ್ಥೂಲ ಶರೀರ ಕರ್ಮ ಇಂದ್ರಿಯ ಮುಖಂಗಳಲ್ಲಿ<br/>ಆ ಭಾವಶರೀರಕ್ಕೆ ಲೇಪನಮಾಗುತ್ತಿರ್ಪಲ್ಲಿ,<br/>ಅದು ಸ್ಥೂಲಮಾದಲ್ಲಿ, ಇದು ಲಯಮಪ್ಪುದು.<br/>ಇಂದ್ರಿಯಂಗಳು ಈ ಶರೀರದಲ್ಲಿ ಸಾಕಾರಮಾಗಿ<br/>ಆ ಶರೀರದಲ್ಲಿ ನಿರಾಕಾರಮಾಗಿ ಹೊಂದಿರ್ಪವು.<br/>ಇಂದ್ರಿಯ ಸಂಬಂಧಮಾದ ವಿಷಯ  ವ್ಯಾಪಾರಂಗಳು<br/>ಮನಸ್ಸಹೊಂದಿ ಅನುಭವಕ್ಕೆ ಬರುತ್ತಿರ್ಪಂತೆ<br/>ಶರೀರಸಂಬಂಧವಾದ ಪುತ್ರ ಕರ್ಮಂಗಳು<br/>ಪರದಲ್ಲಿ ಸ್ವಪ್ನರೂಪಮಾದ ಕಾರಣ<br/>ಶರೀರಕ್ಕೆ ಅನುಭವನೀಯಮಾಗಿ ಇಹುದು.<br/>ಆಕಾಶದಲ್ಲಿ ಇರ್ಪ ಸೂರ್ಯಪ್ರಭೆಯಿಂ<br/>ಪೃಥ್ವಿ ಪ್ರಕಾಶಮಾಗಿರ್ಪಲ್ಲಿ<br/>ಅದೇ ಪೃಥ್ವಿಯಲ್ಲಿರ್ಪ ರಸಪಾನಂಗಳಂ ಮಾಡಿ<br/>ಅದೇ ಜಡಮಯಮಾದ ಮೇಘಮಾದಲ್ಲಿ<br/>ಪೃಥ್ವಿ ಆಕಾಶಂಗಳೊಂದಕ್ಕೊಂದು ಕಾಣಿಸದಿರ್ಪಂತೆ<br/>ಭಾವ ಶರೀರವ ಹೊಂದಿ ತೇಜೋಮಯವಾಗಿ<br/>ಭ್ರಮಿಸುತಿರ್ಪ ಜೀವನ ಪ್ರಕಾಶದಲ್ಲಿ<br/>ಜಾಗ್ರ ಸ್ವಪ್ನಂಗಳೊಂದೆಯಾಗಿಪ್ಪವು.<br/>ಈ ಶರೀರದಲ್ಲಿ ಇಪ್ಪ ಅಶನಾದಿ ರಸಂಗಳ<br/>ಆ ತೇಜಸ್ಸು ಕೊಂಡಲ್ಲಿ ಅದೆ ಜಡರೂಪಮಾದ ತಮಸ್ಸಾಗಿ<br/>ಜೀವನ ಸ್ಥೂಲ ಕಾಣಿಸದೆ ಜೀವನು<br/>ಕಾರಣದಲ್ಲೆ ವರ್ತಿಸುತ್ತಿಹನು.<br/>ಆ ಮೇಲೆ ವ್ಯಾನವಾಯುಮುಖದಿಂ<br/>ಶರೀರಕೂಪಂಗಳಲ್ಲಿ ಆ ರಸವು ವಿಸರ್ಜನದಲ್ಲಿ<br/>ಆವರಣವಳಿದು ಜಾಗ್ರಮಾಗುತ್ತಿರ್ಪುದು.<br/>ಅಂತಪ್ಪ ಸುಷುಪ್ತಿಯ ಹೊಂದಿರ್ಪ ಜೀವನಿಗೆ<br/>ಉಪಾಧಿಯಿಂ ಜಾಗ್ರಮುದ್ಭವಿಸುವದೆಂತೆಂದಡೆ :<br/>ಪೃಥ್ವಿರೂಪಮಾದ ವಾಸನೆಯಿಂ ಜಾಗ್ರಮುದಿಸದು,<br/>ವಾಯುರೂಪಮಾದ ಸ್ಪರ್ಶನದಿಂದಲು<br/>ಆಕಾಶರೂಪಮಾದ ಶಬ್ದದಿಂದಲು<br/>ಮುಗುಲು ಹರಿದು ಜಾಗ್ರಮುದಿಸುತ್ತಿರ್ಪುದು.<br/>ಶರೀರದಲ್ಲಿ ಸಾಕಾರರೂಪಮಾದ ಇಷ್ಟಲಿಂಗ,<br/>ಕಾರಣದಲ್ಲಿ ವಿವೇಕರೂಪಮಾದ ಭಾವಲಿಂಗ,<br/>ಸೂಕ್ಷ್ಮದಲ್ಲಿ ಮಂತ್ರರೂಪಮಾದ ಪ್ರಾಣಲಿಂಗ,<br/>ಭಜಿಸಿದಲ್ಲಿ, ಆ ಸೂಕ್ಷ್ಮದಲ್ಲಿರ್ಪ ತಮಸ್ಸೆಂತಳಿವುದೆಂದಡೆ :<br/>ವಿಷಯರೂಪಮಾದ ತಮಸ್ಸು<br/>ಮಂತ್ರದಿಂದೆಂತಳಿವುದೊ ಅಂತಳಿದಲ್ಲಿ<br/>ಸಾಕಾರ ನಿರಾಕಾರಂಗಳೊಂದೆಯಾಗಿ,<br/>ಜನನ ಮರಣ ಭ್ರಾಂತಿಯಡಗಿ<br/>ಇದ್ದಂತಿರ್ಪ ಸ್ಥಿತಿಯೆ ಮಹಾಲಿಂಗ.<br/>ಅಂತಪ್ಪ ಮಹಾಲಿಂಗವೆ ನಾನಾಗಿರ್ಪ<br/>ನಿಜಾನಂದ ಸುಖವನೆನಗಿತ್ತು ಸಲಹಾಮಹಾಘನ ದೊಡ್ಡದೇಶಿಕಾರ್ಯ ಪ್ರಭುವೆ.</font>"
}