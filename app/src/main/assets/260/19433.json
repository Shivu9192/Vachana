{
    "id": "19433", 
    "vachana": "<font>1125<br/>ಆತ್ಮಾಂಶವೆ ಚೈತನ್ಯ<br/>ಅಂತಃಕರಣಾದಿ ಸಕಲ  ಲೋಕದ್ವಿಕಾರ.<br/>ಆ ಚೈತನ್ಯದಿಂ ಶಕ್ತಿ ಪ್ರಕಟನಮಾದಂತೆ<br/>ಆತ್ಮನಿಂದಾಕಾಶ ಪ್ರಕಟನಮಪ್ಪುದು.<br/>ಆ ಶಕ್ತಿಯಿಂ ಕರ್ಮಮುತ್ಪನ್ನಮಪ್ಪಂತೆ<br/>ಆಕಾಶದಿಂ ವಾಯುವುತ್ಪನ್ನಮಪ್ಪುದು.<br/>ಆ ಕರ್ಮದಿಂ ಧರ್ಮ ಜನಿಸುವಂತೆ,<br/>ವಾಯುವಿಂದಗ್ನಿ ಜನಿಸುತ್ತಿಪ್ಪುದು.<br/>ಆ ಧರ್ಮದಿಂ ಫಲಮುದಿಸುವಂತೆ<br/>ಅಗ್ನಿಯಿಂ ಜಲಮುದಿಸುತ್ತಿಪ್ಪುದು.<br/>ಆ ಫಲದಿಂದನುಭವ ಪ್ರತ್ಯಕ್ಷಮಾದಂತೆ<br/>ಜಲದಿಂ ಪೃಥ್ವಿ ಪ್ರತ್ಯಕ್ಷಮಪ್ಪುದು.<br/>ಆ ಅನುಭವದಲ್ಲಿ ಸುಖದುಃಖಂಗಳುದ್ಭವಿಸುವಂತೆ<br/>ಪೃಥ್ವಿಯಲ್ಲಿ ಸ್ಥಾವರ  ಜಂಗಮಂಗಳುದ್ಭವಿಸುವವು.<br/>ಆ ಸುಖದುಃಖಂಗಳಲ್ಲಿ ಸ್ವರ್ಗ ನರಕಂಗಳುತ್ಪನ್ನಮಪ್ಪಂತೆ<br/>ಆ ಸ್ಥಾವರ  ಜಂಗಮಂಗಳಲ್ಲಿ<br/>ಆಹಾರ ಮೈಥುನಂಗಳುತ್ಪನ್ನಮಪ್ಪವು.<br/>ಅವೇ ಆವಾಹನ ವಿಸರ್ಜನ.<br/>ಅಂತಪ್ಪ ಆವಾಹನ ವಿಸರ್ಜನೆಯೇ<br/>ಹಂಸರೂಪಮಾದ ಚೈತನ್ಯ.<br/>ಅಂತಪ್ಪ ಚೈತನ್ಯರೂಪವಾದ ಶಿವನು<br/>ಸ್ವಶಕ್ತಿ ಪ್ರಕಟನ ನಿಮಿತ್ಯ<br/>ಆಹಾರಮುಖಕ್ಕೆ ಪ್ರಪಂಚವ ಸಂವಹರಿಸುತ್ತಿರ್ಪಂತೆ,<br/>ಆಕಾಶ ಪ್ರಕಟನ ನಿಮಿತ್ಯ<br/>ಆತ್ಮನು ಪ್ರಪಂಚವ ಸಂಹರಿಸುತ್ತಿರ್ಪನು.<br/>ಜೀವನು ಸ್ವಧರ್ಮವನಾಶ್ರಯಿಸಿ ತೊಳಲುತ್ತಿರ್ಪಂತೆ<br/>ಆತ್ಮನು ತೇಜೋಧರ್ಮವನಾಶ್ರಯಿಸಿ<br/>ವ್ಯವಹರಿಸುತ್ತಿರ್ಪನು.<br/>ಆ ಧರ್ಮಪದ ವಿಕ್ಷೇಪಣೆಯೇ ಕಾಲ,<br/>ಆ ಕಾಲವೇ ಸಂಹಾರ ಹೇತು.<br/>ಅಂತಪ್ಪ ಧರ್ಮವೇ ಬಸವ ನಾಮಾಂಕಿತಮುಳ್ಳ<br/>ಮಹಾಗುರು.<br/>ಅಂತಪ್ಪ ಮಹಾಗುರುವಿನ ಪಾದವಿಡಿದು<br/>ಸೃಷ್ಟಿ ರಜೋರೂಪಮಾಗಿರ್ಪ<br/>ಲಲಾಟಬೀಜಾಕ್ಷರಂಗಳನೊರಸಿ ಕೆಡಿಸಿ<br/>ಆ ಪಾದವ ನನ್ನ ಹೃದಯದಲ್ಲಿ ಬರೆದು ಪಟಲಮಾಡಿದಲ್ಲಿ<br/>ಆ ಕಾಲವಳಿದು ಕಾಲಾತೀತನಪ್ಪುದೆ ನಿಜ.<br/>ಅಂತಪ್ಪ ಸುಖವನೆನಗಿತ್ತು ಸಲಹಾಮಹಾಘನ ದೊಡ್ಡದೇಶಿಕಾರ್ಯ ಪ್ರಭುವೆ.</font>"
}