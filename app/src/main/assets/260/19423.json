{
    "id": "/19423", 
    "vachana": "ಪೃಥ್ವಿಯನನುಸರಿಸಿರ್ಪ ಚಿತ್ತೇ ಪಶ್ಚಿಮ;\nಜಲವನನುಸರಿಸಿರ್ಪ ಬುದ್ಧಿಯೇ ಉತ್ತರ;\nವಾಯುವನನುಸರಿಸಿರ್ಪ ಮನವೇ ಪೂರ್ವ;\nಅಗ್ನಿಯನನುಸರಿಸಿರ್ಪಹಂಕಾರವೇ ದಕ್ಷಿಣ.\nಅಂತಪ್ಪ ಅಹಂಕಾರದಲ್ಲಿ ಧರ್ಮ ಪುಟ್ಟಿ,\nವಾಯವ್ಯವ ಸೇರಿತು.\nಬುದ್ಧಿಯಲ್ಲಿ ಅರ್ಥಪುಟ್ಟಿ, ಆಗ್ನೇಯವಸೇರಿತು.\nಮನದಲ್ಲಿ ಕಾಮಪುಟ್ಟಿ ನೈರುತ್ಯವ ಸೇರಿತು.\nಚಿತ್ತದಲ್ಲಿ ಮೋಕ್ಷಪುಟ್ಟಿ ಈಶಾನ್ಯವ ಸೇರಿತು.\nಅಹಂಕಾರಜನ್ಯ ಧರ್ಮವೇ\nವಾಯವ್ಯದಲ್ಲಿ ವಾಯುರೂಪವಾದ ಜೀವಮಾಯಿತ್ತು.\nಬುದ್ಧಿಜನ್ಯಮಾದ ಆಗ್ನೇಯದಲ್ಲಿ\nತೇಜೋರೂಪಮಾದ ಸತ್ವಗುಣವಾಯಿತ್ತು.\nಚಿತ್ತ ಜನ್ಯವಾದ ಮೋಕ್ಷವೇ ಈಶಾನ್ಯದಲ್ಲಿ\nಆತ್ಮರೂಪವಾದ ಶಿವನಾಯಿತ್ತು.\nಮನೋಜನ್ಯಮಾದ ಕಾಮವೆ\nನೈರುತ್ಯದಲ್ಲಿ ಘೋರರೂಪಮಾದ ತಮವಾಯಿತ್ತು.\nವಾಯವ್ಯದಲ್ಲಿ ಇರ್ಪ ಜೀವನೇ ಜಂಗಮರೂಪು;\nಈಶಾನ್ಯದಲ್ಲಿರ್ಪ ಶಿವನೆ ಸ್ಥಾವರರೂಪು.\nಆ ಸ್ಥಾವರರೂಪಮಾದ ಶಿವನಿಗೆ\nನೈರುತ್ಯದಲ್ಲಿರ್ಪ ತಮಸ್ಸೇ ಗುಣ.\nವಾಯುರೂಪಮಾದ ಜೀವನಿಗೆ\nಆಗ್ನೇಯದಲ್ಲಿರ್ಪ ತೇಜಸ್ಸೇ ಗುಣ.\nತೇಜಸ್ತಿಮಿರಂಗಳೆ ಗುಣಂಗಳಾಗಿ\nಜಂಗಮ ಸ್ಥಾವರಂಗಳೆ ಜೀವಪರಮರಾದರು.\nಸ್ಥಾವರಕ್ಕೆ ಸತ್ವವೆ ಪವಿತ್ರ ರೂಪು;\nಜಂಗಮಕ್ಕೆ ತಮಸ್ಸೇ ಅಪವಿತ್ರರೂಪು.\nಆ ಪರಮನು ತಮಸ್ಸಿನಲ್ಲಿ ಕೂಡಿ ಜೀವನಾಗುತ್ತಿರ್ಪನು;\nಆ ಜೀವನು ಸತ್ವದಲ್ಲಿ ಕೂಡಿ ಪರಮನಾಗುತ್ತಿರ್ಪನು.\nಇಂತಪ್ಪ \n  ಕರ್ಣಿಕೆಯಲ್ಲಿ\nಪೂರ್ವದಳದಲ್ಲಿ ಮನೋಗತಮಾಗಿರ್ಪುದೆ `ಕಾ'\nನೈರುತ್ಯದಲ್ಲಿ ತಮೋಗತಮಾಗಿರ್ಪುದೆ `ಮ'\nದಕ್ಷಿಣದಲ್ಲಿ ಅಹಂಕಾರಗತಮಾಗಿರ್ಪುದೆ `ಧ'\nವಾಯವ್ಯದಲ್ಲಿ ಜೀವಗತಮಾಗಿರ್ಪುದೆ `ರ್ಮ',\nಉತ್ತರದಲ್ಲಿ ಬುದ್ಧಿಗತಮಾಗಿರ್ಪುದೆ `ಅ'\nಆಗ್ನೇಯದಲ್ಲಿ ಸತ್ವಗತಮಾಗಿರ್ಪುದೆ `ರ್ಥ'\nಪಶ್ಚಿಮದಲ್ಲಿ ಚಿತ್ತಗತಮಾಗಿರ್ಪುದೆ `ಮೋ'\nಈಶಾನ್ಯದಲ್ಲಿ ಶಿವಗತಮಾಗಿರ್ಪುದೆ `ಕ್ಷ'\nದಕ್ಷಿಣಾದಿಯಾಗಿ ನೈರುತ್ಯಾಂತಮಾಗಿರ್ಪುದೆ ಅಪ್ರದಕ್ಷಿಣ.\nದಕ್ಷಿಣಾದ್ಯ ಪ್ರದಕ್ಷಿಣದಲ್ಲಿರ್ಪ ಧರ್ಥ ಕಾಕ್ಷ ಅಮ ಮೋರ್ಮ\nಎಂಬ ಬೀಜಾಕ್ಷರಂಗಳಿಗೆ ಅರ್ಥವೆಂತೆಂದಡೆ :\n`ಧರ್ಥ' ಧರಿಸಲ್ಪಟ್ಟಂಥಾ, ವಾಂಛೆಯುಳ್ಳ\n`ಕಾಕ್ಷ' ಕುಚ್ಛಿತೇಂದ್ರಿಯಂಗಳ\n`ಅಮ' ತಮಸ್ಸಿನ, `ರಮಾ' ಕ್ರೀಡೆಯೆ, `ಉಮಾ' ಶಕ್ತಿ\nಇದೆ \n  ಶಕ್ತಿ.\nಉತ್ತರಾದಿ ವಾಯುವ್ಯಾಂತವಾದ ಪ್ರದಕ್ಷಿಣದಲ್ಲಿರ್ಪ\n`ಅಕ್ಷ' `ಕಾರ್ಥ' `ಧಮ' `ಮೋರ್ಮ' ಎಂಬ\nಬೀಜಾಕ್ಷರಂಗಳಿಗೆ ಅರ್ಥವೆಂದರೆ\n`ಅಕ್ಷ' ಜಪ್ಯಮಾದ `ಕಾರ್ಥ' ಬ್ರಹ್ಮಾರ್ಧವ\n`ಧಮ' ಘೋಷವೇ ಶಿವಮಂತ್ರ.\nಅಂತಪ್ಪ ಶಿವಮಂತ್ರಮಯಮಾದ\nಪ್ರದಕ್ಷಣ ಮಹಾಜಪವೇ `ಮೋರ್ಮ' ಮೋಕ್ಷಲಕ್ಷ್ಮಿ\nಅದೇ ಶಕ್ತಿ.\n`ರ್ಮ' ಎಂಬ ಕಡೆಯಲ್ಲೂ, `ರ್ಥ' ಎಂಬ ಕಡೆಯಲ್ಲೂ\n`ಜಾ'ಣಾದಿ ಕಾಕಾರಾಗಮ\nಪ್ರದಕ್ಷಿಣ ವಾಯವ್ಯದಲ್ಲಿರ್ಪ ಜೀವನಲ್ಲಿ ಮುಕ್ತಿ,\nಅಪ್ರದಕ್ಷಿಣ ನೈರುತ್ಯದಲ್ಲಿರ್ಪ ನರಕರೂಪಮಾದ ಶರೀರದಲ್ಲಿ ಶಕ್ತಿ,\nಭಿನ್ನ ಶರೀರ ಮೋಕ್ಷವೆ ಅಪವಿತ್ರ ದುಃಖರೂಪವಾದ ನರಕ,\nಜೀವನ್ಮುಕ್ತಿಯೆ ಪವಿತ್ರ ಸುಖಮಯವಾದ ಅಭೇದ ಲಿಂಗೈಕ್ಯ.\nಅಂತಪ್ಪ ಲಿಂಗೈಕ್ಯ ನಿರವಧಿಕ ನಿಜಾನಂದ ಸುಖವನೆನಗಿತ್ತು ಸಲಹಾ ಮಹಾಘನ ದೊಡ್ಡ ದೇಶಿಕಾರ್ಯ ಪ್ರಭುವೆ. \n"
}