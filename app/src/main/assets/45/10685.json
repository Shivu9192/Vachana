{
    "id": "10685", 
    "vachana": "ಎನ್ನ ಕಷ್ಟಕುಲದ ಸೂತಕ\nನಿಮ್ಮ \n  ಮುಟ್ಟಿದಲ್ಲಿ ಹೋಯಿತ್ತು!\nಶುಕ್ಲಶೋಣಿತದಿಂದಲಾದ ಸೂತಕ\nನಿಮ್ಮ ಮುಟ್ಟಲೊಡನೆ ಬಯಲಾಯಿತ್ತು!\nತಟ್ಟಿದ ಮುಟ್ಟಿದ ಸುಖಂಗಳನೆಲ್ಲವ\nಲಿಂಗಮುಖಕ್ಕೆ ಅರ್ಪಿಸಿದೆನಾಗಿ\nಎನ್ನ ಪಂಚೇಂದ್ರಿಯಂಗಳು ಬಯಲಾದುವು!\nಎನ್ನ ಅಂತರಂಗದಲ್ಲಿ ಜ್ಞಾನಜ್ಯೋತಿಯೆಡೆಗೊಂಡುದಾಗಿ\nಒಳಗೂ ಬಯಲಾಯಿತ್ತು!\nಸಂಸಾರ ಸಂಗದ ಅವಸ್ಥೆಯ ಮೀರಿದ ಕ್ರೀಯಲ್ಲಿ\nತರಹರವಾಯಿತ್ತಾಗಿ ಬಹಿರಂಗ ಬಯಲಾಯಿತ್ತು!\nಅಭಿನವ ಮಲ್ಲಿಕಾರ್ಜುನಾ,ನಿಮ್ಮ ಮುಟ್ಟಿದ ಕಾರಣ ನಾನೂ ಬಯಲಾದೆ! \n"
}