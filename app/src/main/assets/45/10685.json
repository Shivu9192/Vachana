{
    "id": "685", 
    "vachana": "<font>983<br/>ಎನ್ನ ಕಷ್ಟಕುಲದ ಸೂತಕ<br/>ನಿಮ್ಮ ಹಸ್ತ  ಮುಟ್ಟಿದಲ್ಲಿ ಹೋಯಿತ್ತು!<br/>ಶುಕ್ಲಶೋಣಿತದಿಂದಲಾದ ಸೂತಕ<br/>ನಿಮ್ಮ ಮುಟ್ಟಲೊಡನೆ ಬಯಲಾಯಿತ್ತು!<br/>ತಟ್ಟಿದ ಮುಟ್ಟಿದ ಸುಖಂಗಳನೆಲ್ಲವ<br/>ಲಿಂಗಮುಖಕ್ಕೆ ಅರ್ಪಿಸಿದೆನಾಗಿ<br/>ಎನ್ನ ಪಂಚೇಂದ್ರಿಯಂಗಳು ಬಯಲಾದುವು!<br/>ಎನ್ನ ಅಂತರಂಗದಲ್ಲಿ ಜ್ಞಾನಜ್ಯೋತಿಯೆಡೆಗೊಂಡುದಾಗಿ<br/>ಒಳಗೂ ಬಯಲಾಯಿತ್ತು!<br/>ಸಂಸಾರ ಸಂಗದ ಅವಸ್ಥೆಯ ಮೀರಿದ ಕ್ರೀಯಲ್ಲಿ<br/>ತರಹರವಾಯಿತ್ತಾಗಿ ಬಹಿರಂಗ ಬಯಲಾಯಿತ್ತು!<br/>ಅಭಿನವ ಮಲ್ಲಿಕಾರ್ಜುನಾ,ನಿಮ್ಮ ಮುಟ್ಟಿದ ಕಾರಣ ನಾನೂ ಬಯಲಾದೆ! </font>"
}