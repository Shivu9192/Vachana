{
    "id": "8003", 
    "vachana": "ಆವಂಗದ ಮರೆಯಲ್ಲಿದ್ದು ಕಾದುವ ಭಟನು: \nಆ(ವಂಗ)ದ ಮರೆಯ ಸತ್ವವೋ ? ತನ್ನ ಹೃದಯದ ಸತ್ವವೋ ? \nಒಂದನಹುದು ಒಂದನಲ್ಲಾ, ಎಂದಡೆ \n  ನಿಃಕ್ರೀಯೆಂಬ ಉಭಯವಿಲ್ಲ. \nಎರಡನೊಡಗೂಡಿ ಒಂದನರಿದಿಹೆನೆಂದಡೆ \nಸಾಕಾರವೊಂದು ನಿರಾಕಾರವೊಂದು. \nಸಾಕಾರವನು ನಿರಾಕಾರವನು ಏಕೀಕರಿಸಿ ಕಂಡೆಹೆನೆಂದಡೆ \nಅದು ಒಂದು ದೃಷ್ಟ, ಒಂದು ತನ್ನಷ್ಟ. \nಆ ಉಭಯದಂಗ ಒಂದಂಗವಾಗಿ \nಕರ್ಪುರದ ಗಿರಿಯಲ್ಲಿ ಉರಿಯುದಿಸಿದ ತೆರನಂತೆ ಉಭಯ ಏಕವಾಗಿಯಲ್ಲದೆ ಭೋಗಬಂಕೇಶ್ವರಲಿಂಗವನರಿಯಬಾರದು.\n"
}