{
    "id": "15173", 
    "vachana": "ಇಷ್ಟಲಿಂಗವೆ ಅನಾದಿಯು, ಪ್ರಾಣಲಿಂಗವೆ ಆದಿಯು.\nಇದು ಮಾರ್ಗಕ್ರೀಯೆನಿಸುವುದು.\nಪ್ರಾಣಲಿಂಗವೆ ಅನಾದಿಯು, ಇಷ್ಟಲಿಂಗವೆ ಆದಿಯು.\nಇದು ಮೀರಿದ ಕ್ರಿಯಾಮಾರ್ಗವೆನಿಸುವುದು.\nಈ ಉಭಯದ ಭೇದವ ಸದ್ಗುರು ಮುಖದಿಂ ತಿಳಿದು,\nಆದಿ ಅನಾದಿಯೆಂಬ ಉಭಯವನುಳಿದು,\nಒಂದೇಪರಾತ್ಪರವಸ್ತುವೆಂದು ಅರಿದು,\nಸಮಭಾಜನದಿಂದ ಪ್ರಸಾದಕ್ಕೆ ಪ್ರಸಾದವನರ್ಪಿಸಿ,\nಪಾದೋದಕಕ್ಕೆ ಪಾದೋದಕವನರ್ಪಿಸಿ,\nತಾನುಭಯಮಧ್ಯದಲ್ಲಿ ಭಾವಲಿಂಗರೂಪದಿಂದ\nಪರಿಣಾಮಪಾದೋದಕ ಪ್ರಸಾದವನಪ್ಪಿ ಅಗಲದಿಪ್ಪಾತನೆ\nಮಹಾಶಿವಕಲಾಚೈತನ್ಯ ನಿಜಪ್ರಸಾದಿ ನೋಡಾ.\nಭಕ್ತ ಜಂಗಮವೆಂಬ ಉಭಯಭಾವವಳಿದು,\nದುರ್ಮಾರ್ಗ ಅನಾಚಾರ ಅe್ಞನವ ತ್ಯಜಿಸಿ,\nಶರಣಗಣಂಗಳು ಹೋದ ಮಾರ್ಗವನರಿದು,\nಉಭಯಭಾವವಳಿದು,\nಸತ್ಕ್ರಿಯಾ ಸಮ್ಯe್ಞನ ಸಮರಸಾನಂದವನರಿದು,\nಜಂಗಮದ ತೀರ್ಥಪ್ರಸಾದವ ಜಂಗಮಕ್ಕರ್ಪಿಸಿ,\nಲಿಂಗತೀರ್ಥಪ್ರಸಾದವ ಲಿಂಗಕ್ಕರ್ಪಿಸಿ,\nಉಭಯಸಂಬಂಧದಾಚರಣೆಯ ತಿಳಿದು,\nಅಂಗಲಿಂಗವೆಂಬ ಉಭಯವನಳಿದು,\nಅಂಗಲಿಂಗವಾದುದೊಂದೆ ವಸ್ತುವೆಂದರಿದು,\nಕೊಟ್ಟು ಕೊಳಬಲ್ಲಾತನೆ ಮಹಾಪ್ರಸಾದಿ ನೋಡಾ.\nಇದನರಿಯದೆ ಕೊಟ್ಟು, ಕೊಂಡು ಪಾದೋದಕ ಪ್ರಸಾದವ\nಬಹಿರಂಗಕ್ಕಿಕ್ಕಿ ಅಹಂಕರಿಸುವ ಮೂಳರಿಗೆ\nಮಹಾಪ್ರಸಾದವಿಲ್ಲ ಕಾಣಾ.\nಅವರಿಗೆ ರೌರವನರಕ ತಪ್ಪದು ನೋಡಾ.\nಅದರಿಂದ ನಿನ್ನ ನೀನರಿದು, ನಿನ್ನ ನಿಜವ ನೀ ತಿಳಿದು,\nಭೋಗಿಸೆಂದಾತ ನಿಮ್ಮ ಶರಣ,ಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವೆ. \n"
}