{
    "id": "15164", 
    "vachana": "<font>849<br/>ಏನೂ ಏನೂ ಇಲ್ಲದೆ ತಾನೆ ತಾನಾಗಿರ್ದ<br/>ಭಾನುಕೋಟಿಪ್ರಭೆ ಒಂದಾದ ಪ್ರಸಾದ.<br/>ವರ್ಣ ವಸ್ತು  ನಾದ  ಬಿಂದು  ಕಳೆಗಳಿಲ್ಲದಂದು<br/>ಸುರಾಳ ನಿರಾಳವಿಲ್ಲದಂದು<br/>ಪಿಂಡಾಂಡ ಬ್ರಹ್ಮಾಂಡಂಗಳು ಮೊಳೆದೋರದಂದು<br/>ಪಂಚಮೂರ್ತಿಗಳ ನಾಮವಿಲ್ಲದಂದು<br/>ಪಂಚಪ್ರಣಮದ ಘೋಷಧ್ವನಿದೋರದಂದು<br/>ಮಹಾಪ್ರಸಾದ ಆಕಾಶವೆ ತಾನೆಯಾದ ಚಿತ್ಪ್ರಸಾದದ ಪ್ರಕಾಶವೆ<br/>ಅನಂತಕೋಟಿ ಸೋಮಸೂರ್ಯಪ್ರಭೆಯನೊಳಕೊಂಡಿತ್ತು.<br/>ಸಾಕಾರವೆ ಚಿಚ್ಫಕ್ತಿ[ಗೆ] ಆದಿಯಾಗಿ ಅನಂತಕೋಟಿಶಕ್ತಿಗಳಿಗೆ<br/>ಆಶ್ರಯಸ್ಥಾನವಾಗಿದ್ದಿತ್ತು.<br/>ದಕಾರವೆ ದಶದಿಶಭರಿತಪೂರ್ಣಾಕಾರ ಲಿಂಗವಾಗಿ<br/>ಸತ್ತುಚಿತ್ತಾನಂದ ನಿತ್ಯಪರಿಪೂರ್ಣನಾಮವೆಂದುದಾ ಪ್ರಸಾದ ಶಬ್ದ.<br/>ಈ ಭೇದವನರಿದು ಕೊಡಬಲ್ಲರೆ ಗುರುಲಿಂಗಜಂಗಮವೆನಬಹುದು.<br/>ಈ ಭೇದವನರಿದು ಕೊಳಬಲ್ಲರೆ<br/>ಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯರೆನಬಹುದು.<br/>ಇದನರಿಯದೆ ಕೊಟ್ಟ  ಜಂಗಮಕ್ಕೆ, ಕೊಂಡ  ಭಕ್ತಂಗೆ<br/>ರೌರವ ನರಕವೆಂದುದು ನೋಡಾ.<br/>ಇದಕ್ಕೆ ಸಾಕ್ಷಿ:<br/>'ಜ್ಞಾನಹೀನಂ ಗುರುಂ ಪ್ರಾಪ್ಯ ಶಿಷ್ಯೋ ಜ್ಞಾನವಿವರ್ಜಿತಃ |<br/>ಅಂಧ್ಯೋಂಧಕರಯುಕ್ತಶ್ಚದ್ವಿವಿಧಂ ಪಾತಕಂ ಭವೇತ್ ||'<br/>ಎಂದುದಾಗಿ, ಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವುಶ್ರುತಿ ಸಾಕ್ಷಿಯಾಗಿ ಛೀ ಎನ್ನದೆ ಮಾಣ್ಬನೆ ನಿಮ್ಮ ಶರಣನು ? </font>"
}