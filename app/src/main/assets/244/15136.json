{
    "id": "5136", 
    "vachana": "<font>821<br/>ಅಚ್ಚಪ್ರಸಾದವೆಂಬುದೆ ನಿಶ್ಚಲ ನಿರ್ವಯಲಕ್ಕೆ ನಾಮವು.<br/>ಅಚಲ ಅದ್ವಯ  ಅಭಿನ್ನವೆಂಬುದೆ [ಅಚ್ಚಪ್ರಸಾದ ].<br/>ಗುರುಸ್ವಾನುಭಾವದಿಂದರಿದು ನಿಶ್ಚಯವಾದುದೆ ನಿಚ್ಚಪ್ರಸಾದ.<br/>ಅಷ್ಟಮೂರ್ತಿಗಳ ಸಮಯವನರಿದುದೆ ಸಮಯಪ್ರಸಾದ.<br/>ಏಕಪ್ರಸಾದವೆಂಬುದೆ ಅಂಡಪಿಂಡ ಬ್ರಹ್ಮಾಂಡಗಳಿಗೆ ಏಕರಸಮಯವಾಗಿ<br/>ತತ್ವಮಸಿಯಾದಿ ವಾಕ್ಯಂಗಳನರಿತು<br/>ಸರ್ವಕಲ್ಪಿತಬ್ರಹ್ಮವೆಂದು ಅರಿತುಕೊಳ್ಳಬಲ್ಲರೆ<br/>ಏಕಮೇವನದ್ವಿತೀಯವೆಂದು ವಾಕ್ಯಂಗಳಿಗೆಡೆಗೊಡದೆ ಏಕಪ್ರಸಾದವ<br/>ಕೊಂಡವರು ಬಸವ ಚನ್ನಬಸವ [ಪ್ರಭುದೇವ] ಮುಖ್ಯವಾದ<br/>ಅಸಂಖ್ಯಾತ ಗಣಂಗಳು.<br/>[ಕೊಂಡವರ ಏಕ] ಪ್ರಸಾದದಿಂದ<br/>ಮುಂದಾದವರಿಗೂ ಇದೇ ಪ್ರಸಾದ<br/>ಹಿಂದಾದವರಿಗೂ ಇದೇ ಪ್ರಸಾದ<br/>ಇಂದಾದವರಿಗೂ ಇದೇ ಪ್ರಸಾದ.<br/>ಈ ಪ್ರಸಾದವಲ್ಲದೆ ನಿತ್ಯಾನಿತ್ಯ ಹಸಿವು ತೃಷೆಗೆ ಕೊಂಬುವದು<br/>ಪಾದೋದಕಪ್ರಸಾದವಲ್ಲ.<br/>ನೀರಕೂಳನುಂಡು ಜಲಮಲವೆಂಬುದು<br/>ಪಾದೋದಕ ಪ್ರಸಾದವಲ್ಲ.<br/>ನಿತ್ಯ ನಿತ್ಯ  ತೃಪ್ತಿಯೇ ಪ್ರಸಾದವೆಂಬುವದು ಪರಮಾನಂದವು.<br/>ಈ ಭೇದವನರಿದುಕೊಳ್ಳಬಲ್ಲಾತನೆ ಭಕ್ತ, ಕೊಡಬಲ್ಲಾತನೆ ಗುರುವು.<br/>ಪಾದೋದಕ ಪ್ರಸಾದವ ಕೊಳ್ಳಬೇಕೆಂಬಾತ ಭಕ್ತನಲ್ಲ, ಬದ್ದಭವಿ.<br/>ಉರಿಕೊಂಡ ಕರ್ಪುರವ ಮರಳಿ ಸುಡುವರೆ ?<br/>ಪರುಷ ಮುಟ್ಟಲು ಲೋಹ ಹೊನ್ನಾದ ಮೇಲೆ ಮರಳಿ ಮರಳಿ<br/>ಪರುಷವ ಮುಟ್ಟಿಸುವರೆ ?<br/>ಜ್ಯೋತಿ ಮುಟ್ಟಿದ ಮನೆಗೆ ಕತ್ತಲುಂಟೆ ?<br/>ಪಾದೋದಕ ಪ್ರಸಾದ ಸೋಂಕಿದ ಕಾಯ  ಪ್ರಸಾದವಲ್ಲದೆ<br/>ಪ್ರಸಾದಕ್ಕೆ ಪ್ರಸಾದವುಂಟೆಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವೆ ?</font>"
}