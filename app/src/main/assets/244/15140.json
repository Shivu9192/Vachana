{
    "id": "/15140", 
    "vachana": "ಪ್ರಸಾದವ \n  ಶರಣನ ಸರ್ವಾಂಗವೆಲ್ಲ ಪ್ರಸಾದವು.\nಪ್ರಸಾದವೆ ಕೋಟಿಲಿಂಗವೆಂದರಿವುದು.\nಪ್ರಸಾದಮೂರ್ತಿಯಾದ ಶರಣನ \n  ರೋಮಂಗಳು\nಕೋಟಿಲಿಂಗವೆಂದುಚ್ಚರಿಸುವರಲ್ಲಾ !\nಘ್ರಾಣಮುಖ \n  ಆಚಾರಲಿಂಗವಾಗಿ,\nಗಂಧದ್ರವ್ಯವ ಗ್ರಹಿಸಿ ಗಂಧವಾದ ಪ್ರಸಾದವೆ ಬಿಂದು,\nಸರ್ವಾಂಗಮಯವಾದ ಮಹೇಶ್ವರನ ಷಡುರಸವ\nಭುಂಜಿಸುವ ಜಿಹ್ವೆಯೆ ಗುರುಲಿಂಗ.\nಷಡಕ್ಷರಿಮಂತ್ರನಾದ ಪ್ರಸಾದಿ, ಅಗ್ನಿಯೇ ಚರ್ಮ ಸ್ವರ\nಸರ್ವಾಂಗಮೂರ್ತಿ ಶಿವಲಿಂಗ.\nದೃಶ್ಯಾದೃಶ್ಯ \n  ಜಾತಿ ಜ್ಯೋತಿಸ್ವರೂಪು ತಾನಾದ ಪ್ರಸಾದಿ.\nಸ್ಥಾವರ \n  ಪ್ರಣಮಸ್ವರೂಪು\nತ್ವಕ್ಕು ಸರ್ವಾಂಗ ಸ್ಪರ್ಶನ ಜಂಗಮಲಿಂಗನಾದ ಪ್ರಸಾದಿ.\nಆಕಾಶ, ಘಟಾಕಾಶ, ಮಠಾಕಾಶ, ಬಿಂದ್ವಾಕಾಶ, ಚಿದಾಕಾಶ,\nವ್ಯೋಮಾಕಾಶ \n  ಸಹಲಿಂಗನಾದ ಪ್ರಸಾದಿ.\nಜೀವಾತ್ಮ ಅಂತರಾತ್ಮ ಪರಮಾತ್ಮ\nಸರ್ವೇಂದ್ರಿಯ ತೃಪ್ತಿಯಾದ ಮಹಾಲಿಂಗನಾದ\nಪ್ರಸಾದಮೂರ್ತಿ ನಿಮ್ಮ ಶರಣಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವೆ.\n"
}