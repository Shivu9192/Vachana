{
    "id": "15140", 
    "vachana": "<font>825<br/>ಪ್ರಸಾದವ ಕೊಂಡ  ಶರಣನ ಸರ್ವಾಂಗವೆಲ್ಲ ಪ್ರಸಾದವು.<br/>ಪ್ರಸಾದವೆ ಕೋಟಿಲಿಂಗವೆಂದರಿವುದು.<br/>ಪ್ರಸಾದಮೂರ್ತಿಯಾದ ಶರಣನ ರೋಮ  ರೋಮಂಗಳು<br/>ಕೋಟಿಲಿಂಗವೆಂದುಚ್ಚರಿಸುವರಲ್ಲಾ !<br/>ಘ್ರಾಣಮುಖ ನಾಸಿಕ  ಆಚಾರಲಿಂಗವಾಗಿ,<br/>ಗಂಧದ್ರವ್ಯವ ಗ್ರಹಿಸಿ ಗಂಧವಾದ ಪ್ರಸಾದವೆ ಬಿಂದು,<br/>ಸರ್ವಾಂಗಮಯವಾದ ಮಹೇಶ್ವರನ ಷಡುರಸವ<br/>ಭುಂಜಿಸುವ ಜಿಹ್ವೆಯೆ ಗುರುಲಿಂಗ.<br/>ಷಡಕ್ಷರಿಮಂತ್ರನಾದ ಪ್ರಸಾದಿ, ಅಗ್ನಿಯೇ ಚರ್ಮ ಸ್ವರ<br/>ಸರ್ವಾಂಗಮೂರ್ತಿ ಶಿವಲಿಂಗ.<br/>ದೃಶ್ಯಾದೃಶ್ಯ ದೃಕ್ಕು  ಜಾತಿ ಜ್ಯೋತಿಸ್ವರೂಪು ತಾನಾದ ಪ್ರಸಾದಿ.<br/>ಸ್ಥಾವರ ಜಂಗಮ  ಪ್ರಣಮಸ್ವರೂಪು<br/>ತ್ವಕ್ಕು ಸರ್ವಾಂಗ ಸ್ಪರ್ಶನ ಜಂಗಮಲಿಂಗನಾದ ಪ್ರಸಾದಿ.<br/>ಆಕಾಶ, ಘಟಾಕಾಶ, ಮಠಾಕಾಶ, ಬಿಂದ್ವಾಕಾಶ, ಚಿದಾಕಾಶ,<br/>ವ್ಯೋಮಾಕಾಶ ಗೋತ್ರ  ಸಹಲಿಂಗನಾದ ಪ್ರಸಾದಿ.<br/>ಜೀವಾತ್ಮ ಅಂತರಾತ್ಮ ಪರಮಾತ್ಮ<br/>ಸರ್ವೇಂದ್ರಿಯ ತೃಪ್ತಿಯಾದ ಮಹಾಲಿಂಗನಾದ<br/>ಪ್ರಸಾದಮೂರ್ತಿ ನಿಮ್ಮ ಶರಣಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವೆ.</font>"
}