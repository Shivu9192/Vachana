{
    "id": "/15170", 
    "vachana": "ಪಾದೋದಕವ ಕೊಂಡೆವೆಂಬ ಅಣ್ಣಗಳಿರಾ, ನೀವು ಕೇಳಿರೊ.\nಪಾದೋದಕದ ನಿಲವ ನೀವು ಬಲ್ಲರೆ ಹೇಳಿರೊ.\nಅರಿಯದಿರ್ದರೆ ಕೇಳಿರೊ.\nಅದೆಂತೆಂದಡೆ:\n'ಪಾ'ಕಾರವೆ \n  ನಾಮವುಳ್ಳುದು,\nಪರಬ್ರಹ್ಮವು ಪರಮಾನಂದ ಸ್ವರೂಪವು.\n'ದೋ'ಕಾರವೆ ದಯದೋರಿತ್ತುವೆಂಬ\nನಾಮವನ್ನುಳ್ಳ \n  ವಿನಾಶನವು.\n'ದ'ಕಾರವೆ ದಶದಿಶಭರಿತ ಪೂರ್ಣಚಿದಾಂಬುಧಿಯ ಪರಮe್ಞನವ ತೋರಿತ್ತು.\n'ಕ'ಕಾರವೆ ಕರ್ಮವಿನಾಶನವೆನಿಸಿತ್ತು.\nಇಂತಪ್ಪ ಪಾದೋದಕವ ನೀಡಿದಾತನೆ\nಗುರುಲಿಂಗಜಂಗಮವೆನಿಸಬಹುದು; ಕೊಂಡಾತ[ನೆ] ಸದ್ಭಕ್ತನೆನಬಹುದು.\nಇಂತೀ ಭೇದಾಭೇದವನರಿದು ಕೊಟ್ಟು ಕೊಂಡುದುದಕ್ಕೆ\nಕಾಯಶುದ್ಧ, ಕರಣಶುದ್ಧ, ಜೀವಶುದ್ಧ, ಭಾವಶುದ್ಧ.\nಈ ಚತುರ್ವಿಧ ಶುದ್ಧವಾಯಿತ್ತೆಂದಡೆ,\nಕಾಯ ಸುದ್ಧಪ್ರಸಾದವಾಯಿತ್ತು, \n  ಸಿದ್ಧಪ್ರಸಾದವಾಯಿತ್ತು.\nಜೀವ ಪ್ರಸಿದ್ಧಪ್ರಸಾದವಾಯಿತ್ತು, ಭಾವ ಪರಾತ್ಪರಪ್ರಸಾದವಾಯಿತ್ತು.\nಈ ಚತುರ್ವಿಧ ಶುದ್ಧವ ಮಾಡಿದಾತ ನಿಮ್ಮ ಶರಣ.\nಹೀಗಲ್ಲದೆ ಜಲವ ತೊಳೆದು ಕುಡಿವ ಮಲದೇಹಿಗಳ\nಮುಖವ ನೋಡಲಾಗದಯ್ಯಾ.\nಇದಕ್ಕೆ ಸಾಕ್ಷಿ:\n'ಪಾಕಾರಂ ಪರಮಾನಂದಂ ದೋಕಾರಂ ದೋಷನಾಶನಂ |\nದಕಾರಂ ದಹತೇ ಜನ್ಮ ಕಕಾರಂ ಕರ್ಮbsÉೀದನಂ ||'ಎಂದುದು, ಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವಿನ ವಚನವು.\n"
}