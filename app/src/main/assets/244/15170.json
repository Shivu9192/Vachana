{
    "id": "15170", 
    "vachana": "<font>855<br/>ಪಾದೋದಕವ ಕೊಂಡೆವೆಂಬ ಅಣ್ಣಗಳಿರಾ, ನೀವು ಕೇಳಿರೊ.<br/>ಪಾದೋದಕದ ನಿಲವ ನೀವು ಬಲ್ಲರೆ ಹೇಳಿರೊ.<br/>ಅರಿಯದಿರ್ದರೆ ಕೇಳಿರೊ.<br/>ಅದೆಂತೆಂದಡೆ:<br/>'ಪಾ'ಕಾರವೆ ಪರಾತ್ಪರ  ನಾಮವುಳ್ಳುದು,<br/>ಪರಬ್ರಹ್ಮವು ಪರಮಾನಂದ ಸ್ವರೂಪವು.<br/>'ದೋ'ಕಾರವೆ ದಯದೋರಿತ್ತುವೆಂಬ<br/>ನಾಮವನ್ನುಳ್ಳ ದುರಿತ  ವಿನಾಶನವು.<br/>'ದ'ಕಾರವೆ ದಶದಿಶಭರಿತ ಪೂರ್ಣಚಿದಾಂಬುಧಿಯ ಪರಮಜ್ಞಾನವ ತೋರಿತ್ತು.<br/>'ಕ'ಕಾರವೆ ಕರ್ಮವಿನಾಶನವೆನಿಸಿತ್ತು.<br/>ಇಂತಪ್ಪ ಪಾದೋದಕವ ನೀಡಿದಾತನೆ<br/>ಗುರುಲಿಂಗಜಂಗಮವೆನಿಸಬಹುದು; ಕೊಂಡಾತ[ನೆ] ಸದ್ಭಕ್ತನೆನಬಹುದು.<br/>ಇಂತೀ ಭೇದಾಭೇದವನರಿದು ಕೊಟ್ಟು ಕೊಂಡುದುದಕ್ಕೆ<br/>ಕಾಯಶುದ್ಧ, ಕರಣಶುದ್ಧ, ಜೀವಶುದ್ಧ, ಭಾವಶುದ್ಧ.<br/>ಈ ಚತುರ್ವಿಧ ಶುದ್ಧವಾಯಿತ್ತೆಂದಡೆ,<br/>ಕಾಯ ಸುದ್ಧಪ್ರಸಾದವಾಯಿತ್ತು, ಕರಣ  ಸಿದ್ಧಪ್ರಸಾದವಾಯಿತ್ತು.<br/>ಜೀವ ಪ್ರಸಿದ್ಧಪ್ರಸಾದವಾಯಿತ್ತು, ಭಾವ ಪರಾತ್ಪರಪ್ರಸಾದವಾಯಿತ್ತು.<br/>ಈ ಚತುರ್ವಿಧ ಶುದ್ಧವ ಮಾಡಿದಾತ ನಿಮ್ಮ ಶರಣ.<br/>ಹೀಗಲ್ಲದೆ ಜಲವ ತೊಳೆದು ಕುಡಿವ ಮಲದೇಹಿಗಳ<br/>ಮುಖವ ನೋಡಲಾಗದಯ್ಯಾ.<br/>ಇದಕ್ಕೆ ಸಾಕ್ಷಿ:<br/>'ಪಾಕಾರಂ ಪರಮಾನಂದಂ ದೋಕಾರಂ ದೋಷನಾಶನಂ |<br/>ದಕಾರಂ ದಹತೇ ಜನ್ಮ ಕಕಾರಂ ಕರ್ಮbsÉೀದನಂ ||'ಎಂದುದು, ಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವಿನ ವಚನವು.</font>"
}