{
    "id": "15153", 
    "vachana": "<font>838<br/>'ನರದೇಹಿನಾಂ ನಾಸ್ತಿ  ಲಿಂಗಂ'<br/>ಅವನು ಅಶುದ್ಧ  ದೇಹಿ ಸೂತಕದೇಹಿ,<br/>'ಲಿಂಗಶುದ್ಧ ಜ್ಯೋತಿಸ್ತಥಾ ಶುದ್ಧ ಸಂಶುದ್ಧ ಲಿಂಗಾಂಗೀ'<br/>ಲಿಂಗಪ್ರಾಣಿ ಪ್ರಸಾದದೇಹಿಯಾದ ಶರಣನು<br/>ಮುಟ್ಟಿದುದೆಲ್ಲ ಪವಿತ್ರ.<br/>ಆತನು ನುಡಿದುದೆಲ್ಲ ಶಿವಮಂತ್ರ.<br/>ಆತ ನಿಂತ ಭುವನಂಗಳೆಲ್ಲ ಕೈಲಾಸ.<br/>ಆತ ಸೋಂಕಿದ ಶಿಲೆಗಳೆಲ್ಲ ಪರಂಜ್ಯೋತಿಲಿಂಗಗಳಾದವು.<br/>ಆತ ಸಂಚಾರ ಮಾಡಿದ ಜಲಗಳೆಲ್ಲ ಪುಣ್ಯತೀರ್ಥಂಗಳಾದವು.<br/>ಆತನ ಪೂಜಿಸಿ ಪಾದೋದಕ ಪ್ರಸಾದವ ಪಡಕೊಂಡ ಭಕ್ತರೆಲ್ಲ<br/>ರುದ್ರಗಣ ಅಮರಗಣಂಗಳಾದರು.<br/>ಇಂತು ಶಿವಲಿಂಗಸಂಬಂಧಿಯಾದ ಈ ಜಂಗಮಕ್ಕೆ<br/>ನಮೋ ನಮೋ ಎನುತಿದ್ದನಯ್ಯ, ನಿಮ್ಮ ಶರಣಚೆನ್ನಯ್ಯಪ್ರಿಯ ನಿರ್ಮಾಯಪ್ರಭುವೆ.</font>"
}