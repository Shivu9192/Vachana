{
    "id": "995", 
    "vachana": "<font>1119<br/>ಪೃಥ್ವಿಯ ಅಂಶಿಕ ಶರೀರ ದರ್ಪಗೆಡುವುದ ಕಂಡು,<br/>ಅಪ್ಪುವಿನ ಅಂಶಿಕ ಶುಕ್ಲ  ಶೋಣಿತ  ಜಲ ಕುಪ್ಪಳಿಸುವುದ ಕಂಡು,<br/>ತೇಜದ ಅಂಶಿಕ ಅಗ್ನಿ ಡಾವರವಿಲ್ಲದುದ ಕಂಡು,<br/>ವಾಯುವಿನ ಅಂಶಿಕ ಸರ್ವಾಂಗದಲ್ಲಿ ವೇದಿಸದೆ<br/>ನಾಡಿಗಳಲ್ಲಿ ಭೇದಿಸದೆ<br/>ಆತ್ಮನು ಗಾಢವಿಲ್ಲದುದ ಕಂಡು,<br/>ಆಕಾಶವನವಗವಿಸುವ ಆಲಿಸೂತ್ರ ಓಸರಿಸುವುದ ಕಂಡು,<br/>ಮತ್ತಿನ್ನೇತರ ಅರಿವು?<br/>ಇಂತಿವು ದೃಷ್ಟವಿದ್ದಂತೆ ನಷ್ಟವನೆಯ್ದುವುದಕ್ಕೆ ಮುನ್ನವೆ,<br/>ತನ್ನಯ ಲಕ್ಷ ್ಯದ ಇಷ್ಟದಲ್ಲಿ ಚಿತ್ತವನನುಕರಿಸಿ ಸುಚಿತ್ತನಾದವ ಸಾವಧಾನಿ.<br/>ಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,<br/>ಮಾತುಳಂಗ ಮಧುಕೇಶ್ವರನು. || 56 ||</font>"
}