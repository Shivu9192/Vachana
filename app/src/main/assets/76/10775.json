{
    "id": "10775", 
    "vachana": "<font>1073<br/>ಆತ್ಮನು ಘಟದಲ್ಲಿದ್ದ ಸೂತ್ರವ ಯೋಗಿಗಳು ಭೇದಿಸಿ ಕಂಡು<br/>ಧ್ಯಾನ ಧಾರಣ ಸಮಾಧಿಯಿಂದ ಆತ್ಮನ ಕಟ್ಟುವಡೆದನೆಂದು<br/>ನುಡಿದ ದಿಟ್ಟರ ನೋಡಾ.<br/>ಆತ್ಮ ಕಟ್ಟುವಡೆದ ಮತ್ತೆ ನಿಧಾನಿಸುವುದೇನು ಧಾರಣದಲ್ಲಿ?<br/>ಎಡೆ ತಾಕುವದೇನು ಸಮಾಧಿಯಲ್ಲಿ?<br/>ಸಮಾಧಾನದಿಂದ ಸಮಾಧಿಯಲ್ಲಿಪ್ಪುದೇನು ಎಂಬುದ ತಾನರಿತಲ್ಲಿ<br/>ಯೋನಿಯ ಯೋಗವೆನಲೇತಕ್ಕೆ?<br/>ಈಡಾ ಪಿಂಗಳವೆಂಬ ಎರಡು ದಾರಿಯಲ್ಲಿ<br/>ಸುಷುಮ್ನಾನಾಳಕ್ಕೆ ಏರಿದ ಮತ್ತೆ<br/>ಆತ್ಮನು ಮತ್ತೆ ಮತ್ತೆ ನಾಡಿನಾಡಿಗಳಲ್ಲಿ ದ್ವಾರದ್ವಾರಂಗಳಲ್ಲಿ<br/>ಭೇದಿಸಿ ವೇದಿಸಲೇತಕ್ಕೆ?<br/>ಬೀಜದ ತಿರುಳು ಸತ್ತ ಮತ್ತೆ<br/>ಎಯ್ದೆ ನೀರಹೊಯ್ದಡೆ ಸಾಗಿಸಿ ಬೆಳೆದುದುಂಟೆ?<br/>ಆತ್ಮಯೋಗಿಯಾದಲ್ಲಿ ನೇತ್ರ  ಶ್ರೋತ್ರ  ಘ್ರಾಣ  ತ್ವಕ್ಕು  ಜಿಹ್ವೆ<br/>ಎಂದಿನ ನಿಹಿತದಂತೆ ಆಡಬಹುದೆ?<br/>ಅದು ಯೋಗವಲ್ಲ, ಇವ ಕಲಿತೆಹೆನೆಂಬ ಬಲು ರೋಗವಲ್ಲದೆ,<br/>ಇದು ಮೀಸಲುಗವಿತೆ, ಇದು ಘಾತಕರುಗಳಿಗೆ ಅಸಾಧ್ಯ.<br/>ಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,ಮಾತುಳಂಗ ಮಧುಕೇಶ್ವರನು.</font>"
}