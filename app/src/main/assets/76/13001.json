{
    "id": "13001", 
    "vachana": "ಪ್ರಥಮ ಮೂರು, ಆಶ್ರಯ ನಾಲ್ಕು, ಸ್ಥಲವಾರು,\nಯೋಗವೆಂಟು, ಸಂಯೋಗವೆರಡು, ವಿಯೋಗವೊಂದು,\nವಿಭೇದವೆರಡು, ಭೇದವೊಂದು, ಅರಿಕೆಯೆರಡು ಅರಿದುದೊಂದು\nಆಕಾಶ ಮೂರು ಅವಾಕಾಶವೆರಡು, ಮಹದಾಕಾಶ ನಾಲ್ಕು.\nಇಂತಿವೆಲ್ಲವೂ ಮಹಾಪ್ರಕಾಶದ \n  ಪ್ರಜ್ವಲವಾಗಿ\nಉಭಯನಾಮರೂಪ ತಾಳ್ದು,\nವಂಶ ಮೂರರಲ್ಲಿ ಅಳವಟ್ಟು ಸ್ಥಲವಾರರಲ್ಲಿ ಬೆಳೆದು,\nಕುಳವೆಂಟರಲ್ಲಿ ಓಲೈಸಿ \n  ನಾಲ್ಕರಲ್ಲಿ ಒಕ್ಕಿ,\nಫಲ ಮೂರರಲ್ಲಿ ಅಳೆದು ಹಗ ಒಂದರಲ್ಲಿ ತುಂಬಿತ್ತು.\nಇಂತೀ ವಿವಿಧ ಸ್ಥಲಂಗಳ ಹೊಲಬನರಿತು\nವರ್ತಕಕ್ಕೆ \n  ಶುದ್ಧ, ಅರಿವಿಂಗೆ ಬಿಡುಗಡೆ ಶುದ್ಧ\nಬಿಡುಗಡೆ ಎರಡು ಏಕವಾದಲ್ಲಿ \n  ನಿರ್ವಾಹ.\nಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ.\nಮಾತುಳಂಗ ಮಧುಕೇಶ್ವರನು. ||  ||\n"
}