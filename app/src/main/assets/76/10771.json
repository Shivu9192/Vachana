{
    "id": "10771", 
    "vachana": "ಅಪ್ಪುಮಯದಿಂದಾದ ಶರೀರ ಹುಟ್ಟುವಲ್ಲಿ\nಅಪ್ಪು ಕೊಡನೊಡೆದು ಉತ್ಪತ್ಯವಾದುದು ಪಿಂಡದ ಭೇದ.\nಆ ಪಿಂಡ ನಷ್ಟವನೆಯ್ದುವಲ್ಲಿ ಉಂಗುಷ್ಪ ಮುಂತಾದ ಅಡಿತೊಡೆಗಳಲ್ಲಿ\nಅಪ್ಪು ಆವರ್ಜಿಸಿ ಚೇತನ ನಷ್ಟವಾಗಿ,\nಇದು \n  ಪಿಂಡದಿ ಮರಣ.\nಈ ಉಭಯದ ಜನನ ಮರಣವ ತಾನರಿತು,\nಜಗದಂತೆ ಹುಟ್ಟದೆ ಜಗದಂತೆ ಹೊಂದದೆ,\nಶ್ರೀಗುರುವಿನ ಕರಕಮಲದಲ್ಲಿ ಅಂತಃಕರಣ ಆನಂದ\nಅಶ್ರುಜಲ ಉಣ್ಮಿ,\nಹುಟ್ಟಿದ ಪಿಂಡ ಗುರು ಕರಜಾತ.\nಇಂತಪ್ಪ ಲಿಂಗಮೂರ್ತಿ ಧ್ಯಾನದಿಂದ ಬೆಳೆದು,\nತ್ರಿವಿಧ ಪ್ರಸಾದವ ಸ್ವೀಕರಿಸಿ\nಸರ್ವಜ್ಞಾನ ಸಂಪನ್ನನಾಗಿ ಪಿಂಡದ ಅಳಿವನರಿವಲ್ಲಿ\nಸಂಚಿತದ ಸುಖ, ಪ್ರಾರಬ್ಧದ ಶಂಕೆ, ಆಗಾಮಿಯ ಆಗು\nಇಂತೀ \n  ಭೇದವ ಕಂಡು\nತ್ರಿವಿಧ ಮಲಕ್ಕೆ ಮನವನಿಕ್ಕದೆ ಇವು ಮುನ್ನ ತನ್ನವಲ್ಲ,\nಇನ್ನು ನನ್ನವಲ್ಲ ಎಂಬುದ ತಿಳಿದು,\nಸತಿ-ಸುತ-ಪಿತ-ಜನನಿ-ಬಂಧು ಮುಂತಾದ ವರ್ಗಂಗಳನರಿತು,\nಇವು \n  ಬಟ್ಟೆಯೆಂಬುದು ತಿಳಿದು ಲೌಕಿಕಕ್ಕೆ ಮನವಿಕ್ಕದೆ,\nಆತ್ಮಂಗೆ ಉಚಿತ \n  ಬಂದಲ್ಲಿ\nಗುರುವಿನಲ್ಲಿ ವಿಶ್ವಾಸ, ಲಿಂಗದಲ್ಲಿ ಮೂರ್ತಿಧ್ಯಾನ,\nಜಂಗಮದಲ್ಲಿ \n  ಪ್ರಸಾದವ ಕೈಕೊಂಡು,\nಹುಸಿಯ ಮೃತ್ತಿಕೆಯಲ್ಲಿ \n  ಸುರಿದಂತೆ,\nತನ್ನ ಇಷ್ಟದಲ್ಲಿ \n  ಹೊರೆಯಿಲ್ಲದೆ ಹರಿದು,\nಎರವಿಲ್ಲದೆ ಕೂಡಿ ಬೆರೆದುದೆ ಸಾವಧಾನಿಯ ಸಂಬಂಧ.\nಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,ಮಾತುಳಂಗ ಮಧುಕೇಶ್ವರನು.\n"
}