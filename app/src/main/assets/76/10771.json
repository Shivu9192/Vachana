{
    "id": "771", 
    "vachana": "<font>1069<br/>ಅಪ್ಪುಮಯದಿಂದಾದ ಶರೀರ ಹುಟ್ಟುವಲ್ಲಿ<br/>ಅಪ್ಪು ಕೊಡನೊಡೆದು ಉತ್ಪತ್ಯವಾದುದು ಪಿಂಡದ ಭೇದ.<br/>ಆ ಪಿಂಡ ನಷ್ಟವನೆಯ್ದುವಲ್ಲಿ ಉಂಗುಷ್ಪ ಮುಂತಾದ ಅಡಿತೊಡೆಗಳಲ್ಲಿ<br/>ಅಪ್ಪು ಆವರ್ಜಿಸಿ ಚೇತನ ನಷ್ಟವಾಗಿ,<br/>ಇದು ದೃಷ್ಟ  ಪಿಂಡದಿ ಮರಣ.<br/>ಈ ಉಭಯದ ಜನನ ಮರಣವ ತಾನರಿತು,<br/>ಜಗದಂತೆ ಹುಟ್ಟದೆ ಜಗದಂತೆ ಹೊಂದದೆ,<br/>ಶ್ರೀಗುರುವಿನ ಕರಕಮಲದಲ್ಲಿ ಅಂತಃಕರಣ ಆನಂದ<br/>ಅಶ್ರುಜಲ ಉಣ್ಮಿ,<br/>ಹುಟ್ಟಿದ ಪಿಂಡ ಗುರು ಕರಜಾತ.<br/>ಇಂತಪ್ಪ ಲಿಂಗಮೂರ್ತಿ ಧ್ಯಾನದಿಂದ ಬೆಳೆದು,<br/>ತ್ರಿವಿಧ ಪ್ರಸಾದವ ಸ್ವೀಕರಿಸಿ<br/>ಸರ್ವಜ್ಞಾನ ಸಂಪನ್ನನಾಗಿ ಪಿಂಡದ ಅಳಿವನರಿವಲ್ಲಿ<br/>ಸಂಚಿತದ ಸುಖ, ಪ್ರಾರಬ್ಧದ ಶಂಕೆ, ಆಗಾಮಿಯ ಆಗು<br/>ಇಂತೀ ತ್ರಿವಿಧ  ಭೇದವ ಕಂಡು<br/>ತ್ರಿವಿಧ ಮಲಕ್ಕೆ ಮನವನಿಕ್ಕದೆ ಇವು ಮುನ್ನ ತನ್ನವಲ್ಲ,<br/>ಇನ್ನು ನನ್ನವಲ್ಲ ಎಂಬುದ ತಿಳಿದು,<br/>ಸತಿ-ಸುತ-ಪಿತ-ಜನನಿ-ಬಂಧು ಮುಂತಾದ ವರ್ಗಂಗಳನರಿತು,<br/>ಇವು ತಾವು  ಬಟ್ಟೆಯೆಂಬುದು ತಿಳಿದು ಲೌಕಿಕಕ್ಕೆ ಮನವಿಕ್ಕದೆ,<br/>ಆತ್ಮಂಗೆ ಉಚಿತ ವೇಳೆ  ಬಂದಲ್ಲಿ<br/>ಗುರುವಿನಲ್ಲಿ ವಿಶ್ವಾಸ, ಲಿಂಗದಲ್ಲಿ ಮೂರ್ತಿಧ್ಯಾನ,<br/>ಜಂಗಮದಲ್ಲಿ ಪ್ರಸನ್ನ  ಪ್ರಸಾದವ ಕೈಕೊಂಡು,<br/>ಹುಸಿಯ ಮೃತ್ತಿಕೆಯಲ್ಲಿ ಸರಳು  ಸುರಿದಂತೆ,<br/>ತನ್ನ ಇಷ್ಟದಲ್ಲಿ ಚಿತ್ತ  ಹೊರೆಯಿಲ್ಲದೆ ಹರಿದು,<br/>ಎರವಿಲ್ಲದೆ ಕೂಡಿ ಬೆರೆದುದೆ ಸಾವಧಾನಿಯ ಸಂಬಂಧ.<br/>ಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,ಮಾತುಳಂಗ ಮಧುಕೇಶ್ವರನು.</font>"
}