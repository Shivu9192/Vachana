{
    "id": "13048", 
    "vachana": "<font>1157<br/>ಸರ್ವಾಂಗಲಿಂಗ ವ್ಯವಧಾನಿ ಎಂದು ಆತ್ಮಂಗೆ ಕಟ್ಟಮಾಡಿ,<br/>ಒಟ್ಟಾದ ತಿರುಗಿ ಮುಟ್ಟಿಹೆನೆನಬಹುದೆ?<br/>ಮತ್ತೆ ಮನಸೋತು ಮುಟ್ಟುವುದು ವಿಷಯವೊ?<br/>ನಿರ್ವಿಷಯವೊ?<br/>ಹೆಣ್ಣ ಹಿಡಿದಲ್ಲಿ ವಿಷಯ  ವ್ಯಾಪಾರನಾಗಿ<br/>ಹೊನ್ನ ಹಿಡಿದಲ್ಲಿ ಸತಿ-ಸುತ ಸಕಲ  ಸುಖಂಗಳಿಗೆ ಈಡೆಂದು<br/>ಅಂಡಿನ ಅಂಡಕ್ಕೆ ಹಾಕುತ್ತ,<br/>ಮಣ್ಣ ಹಿಡಿದಲ್ಲಿ ಅರೆ  ಅಡಿಗಾಗಿ ಕಡಿದಾಡುತ್ತ<br/>ಆ ತೆರ  ಅರಿಕೆಗೊಡಲುಂಟೆ?<br/>ಉನ್ಮತ್ತಂಗೆ ತನ್ನ ನುಡಿ ಸಸಿನವಲ್ಲದೆ<br/>ಸನ್ಮತಗುಂಟೆ ಮರವೆಯ ತೆರ?<br/>ಬಿಟ್ಟುದು ಹಿಡಿದೆನೆಂಬ ನಾಚಿಕೆ ತೋರದೆ,<br/>ದುಷ್ಟ ಜೀವವ ನೋಡಾ?<br/>ಅದು ನುಡಿಗೆಡೆಗಂಜದು, ಪುಡಿಪುಚ್ಚವಿಲ್ಲ,<br/>ಅವರ ಒಡಗೂಡಲಿಲ್ಲ.<br/>ಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,<br/>ಮಾತುಳಂಗ ಮಧುಕೇಶ್ವರನು. || 94 ||</font>"
}