{
    "id": "13037", 
    "vachana": "<font>1150<br/>ವಿರಕ್ತಂಗೆ ವಿಷಯವುಂಟೆ?<br/>ಶರಣಂಗೆ ತಥ್ಯಮಿಥ್ಯವುಂಟೆ?<br/>ಮಹದೊಡಗೂಡಿ ಮಾಹಾತ್ಮೆಯನಳಿದವಂಗೆ<br/>ಗಾಂಭೀರ ಗರ್ವಕ್ಕೆ ಎಡೆದೆರವುಂಟೆ?<br/>ಆತನಿರವು ದಗ್ಧಪಟದಂತೆ,<br/>ದಹ್ಯದಲ್ಲಿ ನೊಂದ ರಜ್ಜುವಿನ ತೆರದಂತೆ,<br/>ನಿರವಯದಲ್ಲಿ ತೋರಿ ತೋರುವ<br/>ಮರೀಚಿಕಾ ಜಲದ ತೆರೆಯ ಹೊಳಹಿನ ವಳಿಯಂತೆ.<br/>ರೂಪಿಂಗೆ ದೃಷ್ಟವಾಗಿ ಹಿಡಿವೆಡೆಯಲ್ಲಿ<br/>ಅಡಿಯಿಲ್ಲದೆ ವಸ್ತುವನೊಡಗೂಡಬೇಕು.<br/>ಆತ ಹಿಡಿದುದು ಹಿಡಿಕೆಯಲ್ಲ, ಮುಟ್ಟಿಂಗೊಳಗಲ್ಲ.<br/>ಅಂಬರದ ವರ್ಣ ಎವೆ ಹಳಚುವುದಕ್ಕೆ ಮುನ್ನವೆ<br/>ಛಂದವಳಿದಂತೆ.<br/>ಇದು ಲಿಂಗಾಂಗಿಯ ಮುಟ್ಟು,<br/>ಸರ್ವಗುಣ ಸಂಪನ್ನನ ತೊಟ್ಟು,<br/>ದಿವ್ಯಜ್ಞಾನಿಯ ತಟ್ಟು.<br/>ಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,ಮಾತುಳಂಗ ಮಧುಕೇಶ್ವರನು. || 87 ||</font>"
}