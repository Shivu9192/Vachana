{
    "id": "13037", 
    "vachana": "ವಿರಕ್ತಂಗೆ ವಿಷಯವುಂಟೆ?\nಶರಣಂಗೆ ತಥ್ಯಮಿಥ್ಯವುಂಟೆ?\nಮಹದೊಡಗೂಡಿ ಮಾಹಾತ್ಮೆಯನಳಿದವಂಗೆ\nಗಾಂಭೀರ ಗರ್ವಕ್ಕೆ ಎಡೆದೆರವುಂಟೆ?\nಆತನಿರವು ದಗ್ಧಪಟದಂತೆ,\nದಹ್ಯದಲ್ಲಿ ನೊಂದ ರಜ್ಜುವಿನ ತೆರದಂತೆ,\nನಿರವಯದಲ್ಲಿ ತೋರಿ ತೋರುವ\nಮರೀಚಿಕಾ ಜಲದ ತೆರೆಯ ಹೊಳಹಿನ ವಳಿಯಂತೆ.\nರೂಪಿಂಗೆ ದೃಷ್ಟವಾಗಿ ಹಿಡಿವೆಡೆಯಲ್ಲಿ\nಅಡಿಯಿಲ್ಲದೆ ವಸ್ತುವನೊಡಗೂಡಬೇಕು.\nಆತ ಹಿಡಿದುದು ಹಿಡಿಕೆಯಲ್ಲ, ಮುಟ್ಟಿಂಗೊಳಗಲ್ಲ.\nಅಂಬರದ ವರ್ಣ ಎವೆ ಹಳಚುವುದಕ್ಕೆ ಮುನ್ನವೆ\nಛಂದವಳಿದಂತೆ.\nಇದು ಲಿಂಗಾಂಗಿಯ ಮುಟ್ಟು,\nಸರ್ವಗುಣ ಸಂಪನ್ನನ ತೊಟ್ಟು,\nದಿವ್ಯಜ್ಞಾನಿಯ ತಟ್ಟು.\nಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,ಮಾತುಳಂಗ ಮಧುಕೇಶ್ವರನು. ||  ||\n"
}