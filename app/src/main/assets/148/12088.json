{
    "id": "12088", 
    "vachana": "ತನ್ನಲ್ಲಿ ಒಂದು ಗುಣ ತೋರಲಿಕೆ,\nಆ ಗುಣವ \n  ಕಂಡು ನುಡಿದರೆಂದು ನೋಯಲೇಕೆ ?\nಆ ನುಡಿ ತನಗೆ ನಿರುತ್ತರವೆಂಬುದನರಿತು,\nಘಾಯ ಬಾವುಗಳಲ್ಲಿ, \n  ಹೊರೆಯಲ್ಲಿ ನಿಂದಿರಲಿಕ್ಕಾಗಿ,\nಪಾಳಿಸಿ ಹೊರವಡಿಸಿದಾತನೇನು ಹಗೆಯೇ?\nತನಗೆಂಬುದನರಿತು ತನ್ನಲ್ಲಿ ಉಂಟಾದ ಅವಗುಣ,\nತನಗೆ ತೋರಿದಡೆ, ದೃಷ್ಟವ ಕಂಡು ಹೇಳಿದ ಮತ್ತೆ\nಮಿಥ್ಯಗುಣವಿಲ್ಲದೆ ಆ ಕಪಟಗುಣವ ಬಿಡಬೇಕು.\nಈ ಗುಣ ಅಂಗವಿರ್ದಲ್ಲಿ, ನಿಂದೆ ದುರ್ಗುಣ ಸೋಂಕದಿಹುದೆ ?\nಅರಿಯದೆ ಸೋಂಕಿದಲ್ಲಿ, \n  ಮತ್ತೆ ತೊರೆಯಬೇಕು.\nತೊರೆದಡೆ ಕೂಗಿನ ದನಿಗೆ ಹೊರಗು,ಮಹಾಮಹಿಮ ಮಾರೇಶ್ವರಾ. \n"
}