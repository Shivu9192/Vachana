{
    "id": "39", 
    "vachana": "<font>681<br/>ನೀತಿಭಕ್ತಿ ಕ್ರಿಯಾಭಕ್ತಿ ಭಾವಭಕ್ತಿ ಸದ್ಭಾವಭಕ್ತಿ ಜ್ಞಾನಭಕ್ತಿ<br/>ಇಂತೀ ಭಕ್ತಿಯ ವಿವರ:<br/>ನೀತಿಭಕ್ತಿಗೆ ಸರ್ವಗುಣಪ್ರೀತಿವಂತನಾಗಿ,<br/>ಕ್ರಿಯಾಭಕ್ತಿಗೆ ಬಿಡುಮುಡಿ  ಉಭಯವನರಿದು,<br/>ಭಾವಭಕ್ತಿಗೆ ಸಂಕಲ್ಪವಿಕಲ್ಪ ದೋಷವ ಕಂಡು<br/>ಸದ್ಭಾವಭಕ್ತಿಗೆ ಮನ ವಚನ ಕಾಯ  ತ್ರಿಕರಣವನರಿದು,<br/>ಜ್ಞಾನಭಕ್ತಿಗೆ ಜ್ಞಾತೃ  ಜ್ಞಾನ ಜ್ಞೇಯ ಮುಂತಾದ<br/>ಮರ್ಕಟ ವಿಹಂಗ  ಪಿಪೀಲಿಕ<br/>ಸಂಚಿತ ಪ್ರಾರಬ್ಧ  ಆಗಾಮಿಗಳೆಂಬ ತೆರನ ತಿಳಿದು,<br/>ವಿಷ ಚರಣಾಂಗುಲದಲ್ಲಿ ವೇಧಿಸಿ, ಕಪಾಲದಲ್ಲಿ ನಿಂದು<br/>ಅಂಗ ಮೂರ್ಛೆಗೊಂಡಂತೆ,<br/>ಇಂತೀ ಭಕ್ತಿಸ್ಥಲದ ವಿವರ.<br/>ಹೆಚ್ಚು ಕುಂದನರಿದು ಕೊಡುವಲ್ಲಿ ಕೊಂಬಲ್ಲಿ ತಟ್ಟುವಲ್ಲಿ ಮುಟ್ಟುವಲ್ಲಿ, <br/>ತಾಗುವಲ್ಲಿ ಸೋಂಕುವಲ್ಲಿ ನಾನಾಗುಣಂಗಳಲ್ಲಿ<br/>ವಿವರವನರಿತು ವರ್ಮಜ್ಞನಾಗಿಪ್ಪ ಭಕ್ತನಂಗ,ಆ ಸುಖದ ಸಂಗ ಸದ್ಯೋಜಾತಲಿಂಗದ ನಿರಂಗ. </font>"
}