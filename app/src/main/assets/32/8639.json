{
    "id": "8639", 
    "vachana": "ನೀತಿಭಕ್ತಿ ಕ್ರಿಯಾಭಕ್ತಿ ಭಾವಭಕ್ತಿ ಸದ್ಭಾವಭಕ್ತಿ ಜ್ಞಾನಭಕ್ತಿ\nಇಂತೀ ಭಕ್ತಿಯ ವಿವರ:\nನೀತಿಭಕ್ತಿಗೆ ಸರ್ವಗುಣಪ್ರೀತಿವಂತನಾಗಿ,\nಕ್ರಿಯಾಭಕ್ತಿಗೆ \n  ಉಭಯವನರಿದು,\nಭಾವಭಕ್ತಿಗೆ ಸಂಕಲ್ಪವಿಕಲ್ಪ ದೋಷವ ಕಂಡು\nಸದ್ಭಾವಭಕ್ತಿಗೆ ಮನ ವಚನ \n  ತ್ರಿಕರಣವನರಿದು,\nಜ್ಞಾನಭಕ್ತಿಗೆ \n  ಜ್ಞಾನ ಜ್ಞೇಯ ಮುಂತಾದ\nಮರ್ಕಟ \n  ಪಿಪೀಲಿಕ\nಸಂಚಿತ \n  ಆಗಾಮಿಗಳೆಂಬ ತೆರನ ತಿಳಿದು,\nವಿಷ ಚರಣಾಂಗುಲದಲ್ಲಿ ವೇಧಿಸಿ, ಕಪಾಲದಲ್ಲಿ ನಿಂದು\nಅಂಗ ಮೂರ್ಛೆಗೊಂಡಂತೆ,\nಇಂತೀ ಭಕ್ತಿಸ್ಥಲದ ವಿವರ.\nಹೆಚ್ಚು ಕುಂದನರಿದು ಕೊಡುವಲ್ಲಿ ಕೊಂಬಲ್ಲಿ ತಟ್ಟುವಲ್ಲಿ ಮುಟ್ಟುವಲ್ಲಿ, \nತಾಗುವಲ್ಲಿ ಸೋಂಕುವಲ್ಲಿ ನಾನಾಗುಣಂಗಳಲ್ಲಿ\nವಿವರವನರಿತು ವರ್ಮಜ್ಞನಾಗಿಪ್ಪ ಭಕ್ತನಂಗ,ಆ ಸುಖದ ಸಂಗ ಸದ್ಯೋಜಾತಲಿಂಗದ ನಿರಂಗ. \n"
}