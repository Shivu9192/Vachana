{
    "id": "8658", 
    "vachana": "<font>700<br/>ಆವ ವಾಯು  ಎತ್ತಿದಲ್ಲಿ ಆ ದಳಗೂಡಿ ಆತ್ಮ  ಆಡುತಿಪ್ಪುದೆಂಬರು.<br/>ಶರೀರದಲ್ಲಿ ಎಂಟುಕೋಟಿ ರೋಮ, ಮುನ್ನೂರರುವತ್ತು ನಾಡಿ,<br/>ಒಂದು ನಾಡಿಗೆ ಮೂರು ಭೇದ, ಮೂರು ಭೇದಕ್ಕೆ ಐದು  ಗುಣ.<br/>ಇಂತಿವನರಿದು ಇರಬೇಕೆಂಬಲ್ಲಿ<br/>ಇಂತೀ ಶರೀರಕ್ಕೆ ಕರಣ  ನಾಲ್ಕರಿಂದ, ಮದವೆಂಟರಿಂದ, ವ್ಯಸನವೇಳರಿಂದ,<br/>ಅರಿವರ್ಗದಿಂದ, ಐದು  ಇಂದ್ರಿಯದಿಂದ, ಹದಿನಾರು ಕಳೆಯಿಂದ,<br/>ಮೂರು ವಿಷಯದಿಂದ, ತ್ರಿವಿಧ  ಆತ್ಮಗಳಿಂದ, ತ್ರಿಶಕ್ತಿಭೇದದಿಂದ.<br/>ಇಂತೀ ವಿವರಂಗಳೆಲ್ಲವ ತಿಳಿದು ಏಕಮುಖವ ಮಾಡಿ<br/>ವರ್ಣಕ ವಸ್ತುಕ  ಉಭಯವನೊಡಗೂಡಿ ವಸ್ತುವ ಕೂಡಬೇಕೆಂಬನ್ನಕ್ಕ<br/>ಈ ದೇಹ ಸಂಜೀ[ವಿನಿ]ಯೆರಿ ಶಿಲೆಯ ಸುರೇಖೆಯೆ ?<br/>ತ್ರಿವಿಧಕ್ಕೆ ಅಳಿವಿಲ್ಲದ ಘಟವೆ?<br/>ಇಂತಿವೆಲ್ಲವು ಕಥೆ ಕಾವ್ಯದ ವಿಶ್ವಮಯವಪ್ಪ ಕೀಲಿಗೆ ಕೀಲಿನ ಭಿತ್ತಿ.<br/>ಇವ ಮರೆದು ಅರಿದವನ ಯುಕ್ತಿ,<br/>ತರುವಿನ ಬೂರದ ಹೊರೆಯಲ್ಲಿ ಹೊತ್ತಿದ ಪಾವಕ  ಮುಟ್ಟುವುದಕ್ಕೆ<br/>ಮುನ್ನವೆ ಗ್ರಹಿಸುವಂತೆ,<br/>ಹೇರುಂಡದ ಘಟ  ಫಲವ ಗ್ರಹಿಸಿ ಫಲ  ಪಕ್ವಕ್ಕೆ ಬಂದಲ್ಲಿ ಭಿನ್ನವಾಗುತಲೆ<br/>ಬಿಣ್ಣುವ ತೆರೆದಂತೆ.<br/>ಇಂತೀ ಶರೀರ ಘಟಂಗಳಲ್ಲಿ ಅನುಭವಿಸುವ ಆತ್ಮ  ಜಡವೆಂದರಿದು<br/>ಒಡೆದಲ್ಲಿಯೇ ನಿಜಾತ್ಮವಸ್ತುವನೊಡಗೂಡಬೇಕುಸದ್ಯೋಜಾತಲಿಂಗದಲ್ಲಿ. </font>"
}