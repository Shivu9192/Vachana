{
    "id": "8629", 
    "vachana": "ತಡೆ ದಾಡಾಬಂಧನಗಳಿಂದ ಹೋಗ[ದ],\nಹಲುದಾಗದ ಸರ್ಪನಂತೆ,\nಕ್ರಿಯಾಧರ್ಮಂಗಳಲ್ಲಿ \n  ಕಟ್ಟಿಗೆ ತಪ್ಪದಿಪ್ಪುದು ಸದ್ಭಕ್ತಿಸ್ಥಲ.\nಆ ಭಕ್ತನ ಹೃತ್ಕಮಲಮಧ್ಯದಲ್ಲಿ ನಿಂದು\nತ್ರಿವಿಧ ಮಲತ್ರಯವ ನಿವಾರಿಸಿ,\nಆಗು ಚೇಗೆಯ ಮರೆದು, ವಂದನೆ ನಿಂದೆಗೆ ಮೈಗೊಡದೆ,\nಕುಸುಮ-ಗಂಧದಂತೆ, ರ[ವಿ]-ಶಿಲೆಯಂತೆ, ಸವಿ-ಸಾರದಂತೆ\nತಲೆದೋರದೆ ನಿಂದುದು ವಿರಕ್ತವೇಷ.\nಅದು ಕಾಯ-ಜೀವದಂತೆ, ಜ್ಞಾತೃ-ಜ್ಞೇಯಭೇದದಂತೆ,\nಪೂಜಕ-ಪೂಜೆಗೈತ ಉಭಯದ \n  ಐಕ್ಯ,ಸದ್ಯೋಜಾತಲಿಂಗದಲ್ಲಿ. \n"
}