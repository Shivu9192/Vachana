{
    "id": "8648", 
    "vachana": "<font>690<br/>ಜಾತಿರತ್ನವ ಸುಟ್ಟಡೆ ಪ್ರಭೆ  ಪ್ರಜ್ವಲಿಸುವುದಲ್ಲದೆ,<br/>ವಿಜಾತಿಯ ರತ್ನ ಬೆಂಕಿಯಲ್ಲಿ ಬೆಂದಡೆ ಹೊರೆಗಳೆದು, ಪ್ರಭೆಯ ತೆರೆ ನಿಂದು,<br/>ತಾ ಜಜ್ಜರಿಯಾಗಿ ನಷ್ಟವಾಗುತಿಪ್ಪುದು.<br/>ನಡೆ ನುಡಿ ಶುದ್ಧಾತ್ಮಂಗೆ ಆಗುಚೇಗೆ  ಸೋಂಕಿದಲ್ಲಿ,<br/>ವಂದನೆ ನಿಂದೆ ಬಂದಲ್ಲಿ, ತನುವಿನ ಪ್ರಾಪ್ತಿ  ಸಂಭವಿಸಿದಲ್ಲಿ,<br/>ಲಿಂಗವಲ್ಲದೆ ಪೆರತೊಂದನರಿಯ.<br/>ಆತ್ಮತೇಜಿಗೆ, ಅಹಂಕಾರಿಗೆ, ದುರ್ವಿಕಾರವಿಷಯಾಂಗಿಗೆ,<br/>ಒಂದು ವ್ರತವ ಯತಿಯೆಂದು ಹಿಡಿದು<br/>ಮತ್ತೊಂದು ವ್ರತದ ತ್ರಿವಿಧಮಲವೆಂದು ಬಿಟ್ಟು<br/>ಮತ್ತೊಬ್ಬ ದಾತೃ ಇತ್ತೆಹೆನೆಂದಲ್ಲಿ ಭಕ್ಷಿಸಿ,<br/>ತ್ರಿವಿಧವ ಹಿಡಿದು ಮತ್ತನಪ್ಪವಂಗೆ ವಿರಕ್ತಿ ಎತ್ತಣ ಸುದ್ದಿ?<br/>ಇಂತೀ ಉಭಯಸ್ಥಲಭೇದವನರಿದಾಚರಿಸಬೇಕು,  ಸದ್ಯೋಜಾತಲಿಂಗವನರಿವುದಕ್ಕೆ. </font>"
}