{
    "id": "8710", 
    "vachana": "ಬಂಧಿಸಿ ಘಟವ ಬಿಟ್ಟಿಹೆನೆಂದಡೆ ಅಭಿಸಂಧಿಯಲ್ಲಿ ನೋವುದು ಜೀವ.\nಕಂದದೆ ಕುಂದದೆ ನಿಜದಲ್ಲಿ ಹೊಂದಿಹೆನೆಂದಡೆ\nಸರ್ವೇಂದ್ರಿಯ ಬಂಧುವಿನೊಳಗಿದೆ ಜೀವ.\nಒಂದ ಮರೆದು ಒಂದನರಿದು ಮುಂದಣ ಅಡಿಯ ಮೆಟ್ಟಿಹೆನೆಂದಡೆ\nಸಂದೇಹದ ಸಂದಣಿಗೊಳಗಿದೆ ಜೀವ.\nಗುರುವಿಂದ ಕಂಡೆಹೆನೆಂದಡೆ\nಅದು ಧರ್ಮಬೀಜ, ನಾನು ಕರ್ಮಬೀಜ.\nಲಿಂಗದಿಂದ ಕಂಡೆಹೆನೆಂದಡೆ\nಚತುರ್ವಿಧಫಲ ಭವಬೀಜ.\nಜ್ಞಾನದಿಂದ ಕಂಡೆಹೆನೆಂದಡೆ\nನಾನು ಸಾವಯ, ಅದು ನಿರವಯ.\nಎನಗಿನ್ನೇತರಿಂದ ಕೂಟರಿ ಈ ಭಕ್ತಿಜಗದಾಟದ ಕಾಟ.\nನಿನ್ನ ಕೂಟವ ಕೂಡಿಹೆನೆಂಬ ಕೋಟಲೆಯ ಬಿಡಿಸಿ\nಎನ್ನಲ್ಲಿ ನೀನು ಅಲೇಖನಾಗು.\nಭಿನ್ನಭಾವವಿಲ್ಲದಂತೆ, ಅನ್ಯ ಅನನ್ಯವೆಂಬುದ ನಿನ್ನ ಭಾವದಲ್ಲಿಯೆ ಮರೆಸಿನಾನುಗೂಡಿ ನೀನು ಬಟ್ಟಬಯಲು, ಸದ್ಯೋಜಾತಲಿಂಗವೆ. \n"
}