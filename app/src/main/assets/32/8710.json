{
    "id": "8710", 
    "vachana": "<font>752<br/>ಬಂಧಿಸಿ ಘಟವ ಬಿಟ್ಟಿಹೆನೆಂದಡೆ ಅಭಿಸಂಧಿಯಲ್ಲಿ ನೋವುದು ಜೀವ.<br/>ಕಂದದೆ ಕುಂದದೆ ನಿಜದಲ್ಲಿ ಹೊಂದಿಹೆನೆಂದಡೆ<br/>ಸರ್ವೇಂದ್ರಿಯ ಬಂಧುವಿನೊಳಗಿದೆ ಜೀವ.<br/>ಒಂದ ಮರೆದು ಒಂದನರಿದು ಮುಂದಣ ಅಡಿಯ ಮೆಟ್ಟಿಹೆನೆಂದಡೆ<br/>ಸಂದೇಹದ ಸಂದಣಿಗೊಳಗಿದೆ ಜೀವ.<br/>ಗುರುವಿಂದ ಕಂಡೆಹೆನೆಂದಡೆ<br/>ಅದು ಧರ್ಮಬೀಜ, ನಾನು ಕರ್ಮಬೀಜ.<br/>ಲಿಂಗದಿಂದ ಕಂಡೆಹೆನೆಂದಡೆ<br/>ಚತುರ್ವಿಧಫಲ ಭವಬೀಜ.<br/>ಜ್ಞಾನದಿಂದ ಕಂಡೆಹೆನೆಂದಡೆ<br/>ನಾನು ಸಾವಯ, ಅದು ನಿರವಯ.<br/>ಎನಗಿನ್ನೇತರಿಂದ ಕೂಟರಿ ಈ ಭಕ್ತಿಜಗದಾಟದ ಕಾಟ.<br/>ನಿನ್ನ ಕೂಟವ ಕೂಡಿಹೆನೆಂಬ ಕೋಟಲೆಯ ಬಿಡಿಸಿ<br/>ಎನ್ನಲ್ಲಿ ನೀನು ಅಲೇಖನಾಗು.<br/>ಭಿನ್ನಭಾವವಿಲ್ಲದಂತೆ, ಅನ್ಯ ಅನನ್ಯವೆಂಬುದ ನಿನ್ನ ಭಾವದಲ್ಲಿಯೆ ಮರೆಸಿನಾನುಗೂಡಿ ನೀನು ಬಟ್ಟಬಯಲು, ಸದ್ಯೋಜಾತಲಿಂಗವೆ. </font>"
}