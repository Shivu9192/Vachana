{
    "id": "83", 
    "vachana": "<font>725<br/>ನೋಡುವ ಕಣ್ಣ ಕನ್ನಡಿ ನುಂಗಿದ ಮತ್ತೆ<br/>ನೋಡಿ ನೋಡಿಸಿಕೊಂಬವರಿನ್ನಾರು ಹೇಳಾ.<br/>ಉಂಬ ಬಾಯಿ ಆಡುವ ಮಡಕೆಯಾದಲ್ಲಿ ಬಡಿಸುವರಿನ್ನಾರು ಹೇಳಾ.<br/>ನಿಮ್ಮೊಳಗಾದಲ್ಲಿ ಪೂಜಿಸುವರಿನ್ನಾರು ಹೇಳಾ.<br/>ನೀನೆನ್ನೊಳಗಾದಲ್ಲಿ ನಾನಿದಿರಿಟ್ಟು ಮುಟ್ಟುವಠಾವ ತೋರಾ.<br/>ನಾ ನಿನ್ನವನಾಗಿ ಇತ್ತ, ನೀನು ಎನ್ನವನಾಗಿ ಅತ್ತ,<br/>ನನಗೂ ನಿನಗೂ ಮಮತೆ ಬಿಡದಾಗಿ<br/>ನಾನು ನೀನು ತತ್ತು  ಗೊತ್ತಿನ ಲಕ್ಷಿತರು.<br/>ಇದು ಭಕ್ತಿ ವಿಶ್ವಾಸ ಭೇದ,ಸದ್ಯೋಜಾತಲಿಂಗವ ಕೂಡಬೇಕಾದ ಕಾರಣ. </font>"
}