{
    "id": "/14307", 
    "vachana": "ವಾಯುವಿಲ್ಲದ ಅಂಬುಧಿಯಲ್ಲಿ \n  ಸ್ಫುರಿಸುತ್ತಿಹುದು ಹೇಗೆ ಹಾಂಗೆ,\nನಿವಾತಸ್ಥಾನದ ದೀವಿಗೆಯಲ್ಲಿ ಚಲನತ್ವ ಹೇಗೆ ಹಾಂಗೆ,\nನಿತ್ಯನಿರವಯಖಂಡ ಪರಿಪೂರ್ಣ ಪರಬ್ರಹ್ಮದ\nಕಿಂಚಿತ್ ಲೀಲಾಸ್ಫುರಣೆಯೇ ಜೀವನು.\nಅದೆಂತೆಂದಡೆ :\nಬ್ರಹ್ಮಣಸ್ಫುರಣಂ ಕಿಂಚಿತ್ ಅವಾತಾಂಬುಧೇರೇವವಾ |\nದೀಪಸ್ಯಾಪ್ಯ ನಿವಾತಸ್ಯ ತಂ ಜೀವಂ ವಿದ್ಧಿರಾಘವ ||\nಎಂದುದಾಗಿ, ಆ ಜೀವನೂ ಪರಮನೂ ಉಪಾಸ್ಯ ಉಪಾಸಕರೆಂದು\nಪೂಜ್ಯಪೂಜಕರೆಂದು, ಸಾಧ್ಯಸಾಧಕರೆಂದು, ಗುರುಶಿಷ್ಯರೆಂದು\nಶಿವಾತ್ಮರೆಂದು ಹೀಂಗೆ ಅನಂತ ಭೇದಾಭೇದಂಗಳಂ\nಕೂಡಿಕೊಂಡು ವಿನೋದಿಸುತ್ತಿಹರು.\nಅದೆಂತೆಂದಡೆ :\nಉಪಾಸ್ಯೋಪಾಸಕೌ ಪೂಜ್ಯಪೂಜಕೌ ಸಾಧ್ಯಸಾಧಕೌ |\nಗುರುಶಿಷ್ಯೌ ಶಿವಾತ್ಮನೌ ನಿಗದ್ಯೋತೇ ಮಹಾತ್ಮಭಿಃ ||\nಎಂದುದಾಗಿ, ತನ್ನ ಲೀಲೆವಿಡಿದೆರಡಾಗಿ, ಆ ಲೀಲೆ ನಿಂದರೆ\n`ಏಕಮೇವನದ್ವಿತೀಯಾಯತಸ್ಥೇ' ಎಂಬ ಶ್ರುತಿಯನೊಳಕೊಂಡು ನಿಂದುದು.\nಅದೆಂತೆಂದಡೆ :\nಏಕೋ ಸ್ವಶಕ್ತಿಭಿನ್ನೇ ಬಹುನಾಸ್ಯಾತ್ ವಿಲಯೇ |\nಶಕ್ತಿ ನಾಸ್ತಿದ್ವಯಂ ಗರ್ಭೀಕೃತಮಾತ್ಮವಸ್ತು ||\nಎಂದುದಾಗಿ, ನಿತ್ಯಪರಿಪೂರ್ಣ ಸಚ್ಚಿದಾನಂದ ಪರಬ್ರಹ್ಮ,ಪರಮಗುರು ನಂಜುಂಡಶಿವಾ, ನಿಮ್ಮ ಲೀಲೆಯ ಘನವ ನೀವೇ ಬಲ್ಲಿರಿ.\n"
}