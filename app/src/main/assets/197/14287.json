{
    "id": "/14287", 
    "vachana": "ಅಕಾರ ಉಕಾರ ಈ ಎರಡೂ ಕೂಡಿ ಓಕಾರವಾಯಿತ್ತು .\nಮಕಾರವೆಂಬ \n  ಕೂಡಲು ಒಂ ಎಂಬುವನ್ಯೋದ್ಧಾರಣವಾಯಿತ್ತು .\nಆ ವರ್ಣವೆ ಪಂಚಾವಯವನುಳ್ಳ ಪರಬ್ರಹ್ಮವೆಂದು\nಸಮಸ್ತಯೋಗೀಶ್ವರರು ಹೇಳುತ್ತಲಿಹರು.\nಅದೆಂತೆಂದಡೆ :\nಅಕಾರೋಕಾರ ಸಂಯೋಗದೋಕಾರಃ \n  ಉಚ್ಯತೇ |\nಓಮಿತ್ಯೇಕಾಕ್ಷರಂ ಬ್ರಹ್ಮವದಂತಿ ಸರ್ವಯೋಗಿನಃ ||\nಸರ್ವವ್ಯಾಪಿ ನಮೋಕಾರಂ ಮತ್ವಾಧಿರೋ ನ ಶೋಚತಿ |\nಪ್ರಣವೋಹಿ ಪರಬ್ರಹ್ಮ ಪ್ರಣವಃ ಪರಮಂ ಪದಂ ||\nಎಂದುದಾಗಿ, ಆ ಪಂಚಾವಯವನುಳ್ಳ ಪ್ರಣಮದ\nತಾರಕಾಕೃತಿಯಲ್ಲಿ ಯಕಾರ ಜನಿಸಿತ್ತು .\nಆ ಪ್ರಣಮದ ದಂಡಾಕೃತಿಯಲ್ಲಿ ವಕಾರ ಹುಟ್ಟಿತ್ತು .\nಆ ಪ್ರಣಮದ ಕುಂಡಲಿಯಲ್ಲಿ ಶಿಕಾರ ಉದಯವಾಯಿತ್ತು .\nಆ ಪ್ರಣಮದ ಅರ್ಧಚಂದ್ರಾಕೃತಿಯಲ್ಲಿ ಮಕಾರ ಹುಟ್ಟಿತ್ತು .\nಆ ಪ್ರಣಮಕ್ಕೆ ಮುಖವಾದ ಬಿಂದುವಿನಲ್ಲಿ ನಕಾರ ಜನನವಾಯಿತ್ತು .\nಅದೆಂತೆಂದಡೆ :\nಯಕಾರಂ ತಾರಕಂ ಜ್ಞೇಯಂ ವಕಾರಂ ದಂಡ ಉಚ್ಯತೇ |\nಶಿಕಾರಂ ಕುಂಡಲಂ ಪೆÇ್ರೀತ್ತಂ ಮಕಾರಂ ಚೌರ್ಧಚಂದ್ರಕಂ |\nನಕಾರಂ \n  ಸಂಪೆÇ್ರೀತ್ತಂ ಪ್ರಣವಃ ಪಂಚವರ್ಣಜ ಃ ||\nಎಂದುದಾಗಿ, ಮತ್ತಂ ನಕಾರದಿಂ ಕರ್ಮೇಂದ್ರಿಯಂಗಳು ಹುಟ್ಟಿದವು.\nಮಕಾರದಿಂ ವಿಷಯಂಗಳು ಜನನವಾದವು.\nಶಿಕಾರದಿಂ ಜ್ಞಾನೇಂದ್ರಿಯಂಗಳುತ್ಪತ್ತಿ .\nವಕಾರದಿಂ ವಾಯುಗಳು ಹುಟ್ಟಿದವು.\nಯಕಾರದಿಂ ಕರಣಂಗಳು ಜನನವಾದವು.\nಒಂಕಾರವೆ ಸರ್ವಚೇತನಾತ್ಮಕವಾಯಿತ್ತು.\nಅದೆಂತೆಂದಡೆ :\nನಕಾರಂ ಕರ್ಮಸಂಜಾತಮಕಾರೋ ವಿಷಯೋದ್ಭವಃ |\nಶಿಕಾರಮಿಂದ್ರಿಯಂ ಪೆÇ್ರೀತ್ತಂ ವಕಾರಂ ವಾಯುರುಚ್ಯತೇ ||\nಯಕಾರಂ ಕರಣೋತ್ಪತ್ತಿ ಒಂಕಾರಂ ಚೇತನಾತ್ಮಕಃ |\nಮಂತ್ರಮೂರ್ತಿಮಿದಂ ದೇವಿ ಏವಂ ಜ್ಞಾತ್ವಾ ವಿಚಕ್ಷಣಃ ||\nಎಂದುದಾಗಿ, ಇಂತಪ್ಪ ಮಂತ್ರಮೂರ್ತಿಯಾದ ಚೇತನಾತ್ಮಕ ತಾನೆ,ಪರಮಗುರುವೆ ನಂಜುಂಡಶಿವಾ.\n"
}