{
    "id": "4287", 
    "vachana": "<font>1269<br/>ಅಕಾರ ಉಕಾರ ಈ ಎರಡೂ ಕೂಡಿ ಓಕಾರವಾಯಿತ್ತು .<br/>ಮಕಾರವೆಂಬ ಬಿಂದು  ಕೂಡಲು ಒಂ ಎಂಬುವನ್ಯೋದ್ಧಾರಣವಾಯಿತ್ತು .<br/>ಆ ವರ್ಣವೆ ಪಂಚಾವಯವನುಳ್ಳ ಪರಬ್ರಹ್ಮವೆಂದು<br/>ಸಮಸ್ತಯೋಗೀಶ್ವರರು ಹೇಳುತ್ತಲಿಹರು.<br/>ಅದೆಂತೆಂದಡೆ :<br/>ಅಕಾರೋಕಾರ ಸಂಯೋಗದೋಕಾರಃ ಸ್ವರ  ಉಚ್ಯತೇ |<br/>ಓಮಿತ್ಯೇಕಾಕ್ಷರಂ ಬ್ರಹ್ಮವದಂತಿ ಸರ್ವಯೋಗಿನಃ ||<br/>ಸರ್ವವ್ಯಾಪಿ ನಮೋಕಾರಂ ಮತ್ವಾಧಿರೋ ನ ಶೋಚತಿ |<br/>ಪ್ರಣವೋಹಿ ಪರಬ್ರಹ್ಮ ಪ್ರಣವಃ ಪರಮಂ ಪದಂ ||<br/>ಎಂದುದಾಗಿ, ಆ ಪಂಚಾವಯವನುಳ್ಳ ಪ್ರಣಮದ<br/>ತಾರಕಾಕೃತಿಯಲ್ಲಿ ಯಕಾರ ಜನಿಸಿತ್ತು .<br/>ಆ ಪ್ರಣಮದ ದಂಡಾಕೃತಿಯಲ್ಲಿ ವಕಾರ ಹುಟ್ಟಿತ್ತು .<br/>ಆ ಪ್ರಣಮದ ಕುಂಡಲಿಯಲ್ಲಿ ಶಿಕಾರ ಉದಯವಾಯಿತ್ತು .<br/>ಆ ಪ್ರಣಮದ ಅರ್ಧಚಂದ್ರಾಕೃತಿಯಲ್ಲಿ ಮಕಾರ ಹುಟ್ಟಿತ್ತು .<br/>ಆ ಪ್ರಣಮಕ್ಕೆ ಮುಖವಾದ ಬಿಂದುವಿನಲ್ಲಿ ನಕಾರ ಜನನವಾಯಿತ್ತು .<br/>ಅದೆಂತೆಂದಡೆ :<br/>ಯಕಾರಂ ತಾರಕಂ ಜ್ಞೇಯಂ ವಕಾರಂ ದಂಡ ಉಚ್ಯತೇ |<br/>ಶಿಕಾರಂ ಕುಂಡಲಂ ಪೆÇ್ರೀತ್ತಂ ಮಕಾರಂ ಚೌರ್ಧಚಂದ್ರಕಂ |<br/>ನಕಾರಂ ಬಿಂದು  ಸಂಪೆÇ್ರೀತ್ತಂ ಪ್ರಣವಃ ಪಂಚವರ್ಣಜ ಃ ||<br/>ಎಂದುದಾಗಿ, ಮತ್ತಂ ನಕಾರದಿಂ ಕರ್ಮೇಂದ್ರಿಯಂಗಳು ಹುಟ್ಟಿದವು.<br/>ಮಕಾರದಿಂ ವಿಷಯಂಗಳು ಜನನವಾದವು.<br/>ಶಿಕಾರದಿಂ ಜ್ಞಾನೇಂದ್ರಿಯಂಗಳುತ್ಪತ್ತಿ .<br/>ವಕಾರದಿಂ ವಾಯುಗಳು ಹುಟ್ಟಿದವು.<br/>ಯಕಾರದಿಂ ಕರಣಂಗಳು ಜನನವಾದವು.<br/>ಒಂಕಾರವೆ ಸರ್ವಚೇತನಾತ್ಮಕವಾಯಿತ್ತು.<br/>ಅದೆಂತೆಂದಡೆ :<br/>ನಕಾರಂ ಕರ್ಮಸಂಜಾತಮಕಾರೋ ವಿಷಯೋದ್ಭವಃ |<br/>ಶಿಕಾರಮಿಂದ್ರಿಯಂ ಪೆÇ್ರೀತ್ತಂ ವಕಾರಂ ವಾಯುರುಚ್ಯತೇ ||<br/>ಯಕಾರಂ ಕರಣೋತ್ಪತ್ತಿ ಒಂಕಾರಂ ಚೇತನಾತ್ಮಕಃ |<br/>ಮಂತ್ರಮೂರ್ತಿಮಿದಂ ದೇವಿ ಏವಂ ಜ್ಞಾತ್ವಾ ವಿಚಕ್ಷಣಃ ||<br/>ಎಂದುದಾಗಿ, ಇಂತಪ್ಪ ಮಂತ್ರಮೂರ್ತಿಯಾದ ಚೇತನಾತ್ಮಕ ತಾನೆ,ಪರಮಗುರುವೆ ನಂಜುಂಡಶಿವಾ.</font>"
}