{
    "id": "14305", 
    "vachana": "<font>1287<br/>ಪ್ರಾಣಾಪಾನವ್ಯಾನೋದಾನ ಸಮಾನ ನಾಗ ಕೂರ್ಮ<br/>ಕೈಕಲ ದೇವದತ್ತ ಧನಂಜಯವೆಂಬ ದಶವಾಯುಗಳ<br/>ಪ್ರವರ್ತನೆ ಆ[ವುದ]ದಯ್ಯಾಯೆಂದಡೆ :<br/>ಪ್ರಾಣವಾಯು ಹೃದಯಸ್ಥಾನದಲ್ಲಿದು ಶ್ವಾಸ ನಿಶ್ವಾಸಂಗಳಂ ಮಾಡೂದು.<br/>ಅಪಾನವಾಯು ಗುದಸ್ಥಾನದಲ್ಲಿದು ಮಲಮೂತ್ರಂಗಳಂ<br/>ಅಧೋಮುಖವಾಗಿ ಮಾಡೂದು.<br/>ವ್ಯಾನವಾಯು ಕಂಠಸ್ಥಾನದಲ್ಲಿದು ಕ್ಷುಧೆನಿಮಿತ್ತ<br/>ಆವುದಾನೊಂದು ದ್ರವ್ಯಾಪೇಕ್ಷೆಯಂ ಮಾಡೂದು.<br/>ಸಮಾನವಾಯು ನಾಭಿಸ್ಥಾನದಲ್ಲಿದು ಉದ್ದೀಪನ ಪ್ರಕಾಶವಂ<br/>ಮಾಡಿಕೊಂಡಂಥ ಅನ್ನವ ದಹಿಸೂದು.<br/>ಉದಾನವಾಯು [ಜಿಹ್ವೆ] ಸ್ಥಾನದಲ್ಲಿದು ನುಂಗೂದು<br/>ಉಗುಳೂದಂ ಮಾಡೂದು.<br/>ನಾದವಾಯು ಸರ್ವಾಂಗಮಂ ವ್ಯಾಪಿಸಿಕೊಂಡಿಹುದು.<br/>ಕೂರ್ಮವಾಯು ನೇತ್ರಸ್ಥಾನದಲ್ಲಿದ್ದು ಉನ್ಮಿಷ  ನಿಮಿಷಂಗಳಂ ಮಾಡೂದು.<br/>ಕೃಕರವಾಯು ಘ್ರಾಣಸ್ಥಾನದಲ್ಲಿದ್ದು<br/>ಸುಗಂಧದುರ್ಗಂಧಂಗಳಂ ಅರಿದು  ಮಾಡೂದು.<br/>ಧನಂಜಯವಾಯು ಬ್ರಹ್ಮರಂಧ್ರದಲ್ಲಿದ್ದು,<br/>ಷೋಡಶಕಲಾಪ್ರಕಾಶವಂ ಮಾಡೂದು.<br/>ದೇವದತ್ತವಾಯು ಮುಖದಲ್ಲಿದ್ದು ಹಾಸ  ವಿವರ್ಧನವಂ ಮಾಡೂದು.<br/>ಹೀಂಗೆ ದಶವಾಯುಗಳು ದಶಸ್ಥಾನದಲ್ಲಿ ದಶಗುಣ ವರ್ತನವಂ ಮಾಡುವವು.<br/>ಅದೆಂತೆಂದಡೆ :<br/>ಹೃದಿಸ್ಥಿತೋ ಪ್ರಾಣವಾಯು ಶ್ವಾಸನಿಶ್ವಾಸಕಾರಕಃ |<br/>ಗುದೇ ಅಪಾನವಾಯುಶ್ಚ ನೇತ್ರಾಣಾಂ ನಿಮಿಷೋನ್ಮೇಷಕಾರಕಃ ||<br/>ಕೃಕಲೋಘ್ರಾಣಗಂಧಂ ಚ ಧನಂಜಯಾಶ್ಚ ತೇಜಸಾ |<br/>ದೇವದತ್ತೋ ಮುಖಂಚೈವ ಜಿಹ್ವಾಹಾಸ್ಯವಿವರ್ಧನಃ ||<br/>ಏತಾನಿ ದಶವಾಯುಶ್ಚ ಸ್ಥಾನಸಂಖ್ಯಾ ಪ್ರಕೀರ್ತಿತಾ |<br/>ಯೋ ಜಾನಾತಿ ಸಂಯೋಗೀಂದ್ರೋ ಅಪರೋ ನಾಮಧಾರಕಾಃ ||<br/>ಎಂದುದಾಗಿ, ಇಂತೀ ದಶವಾಯುಗಳ ಸಂಚಾರವನರಿದು,<br/>ಪ್ರಾಣಲಿಂಗಿಸಂಬಂಧಿಯಾದರೆ ಯೋಗೀಶ್ವರ.<br/>ಹೀಂಗಲ್ಲದೆ ಉಳಿದ ನಾಮಧಾರಕರನೊಲ್ಲ ,ನಮ್ಮ ಪರಮಗುರು ನಂಜುಂಡಶಿವನು.</font>"
}