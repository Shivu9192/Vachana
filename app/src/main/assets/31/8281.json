{
    "id": "8281", 
    "vachana": "ಎಮ್ಮ ನಲ್ಲನ ಬಯಲ ಬಣ್ಣವ ಕಂಡು ಎನ್ನ ಮನ ಬೆರಗಾಯಿತ್ತವ್ವಾ,\nಇದು ಕಾರಣ ನೋಡದೆ ನೋಡುತಿರ್ದೆನು.\nಆತನ ನೋಡುವ ತವಕದಿಂದ ಮುಂದೆ ಬಂದೆನ್ನ ಕೂಡಿದನಾಗಿ,\nಕೂಡದೆ ಕೂಡುತಿರ್ದೆನು.\nಆತನ ಬೆರಸುವ ಭೇದದಿಂದ ಆನೆನ್ನ ಮರೆದರೆ\nಮೆಚ್ಚಿ ತಾನೆನಗೊಲಿದನಾಗಿ ಬೆರಸದೆ ಬೆರಸುತಿರ್ದೆ!\n[ತಾ]ನೆನ್ನ \n  ಹಾರದಂತೆನ್ನ ತನುವನಾರಡಿಗೊಂಡನಾಗಿ\nಜ್ಞಾನಾಂಗನೆಯೆಂದೆನಿಸು.\nಇದು ಕಾರಣ, ಮಹಾಘನ ಸಿದ್ಧಸೋಮನಾಥನಅಂಗಸುಖದ ಸಂಗವ ಮೆಚ್ಚಿ ನೆನೆಯದೆ ನೆನೆವುತ್ತಿದ್ದೆನು.\n"
}