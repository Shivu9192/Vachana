{
    "id": "10734", 
    "vachana": "<font>1032<br/>ಶ್ರೀಗುರುವಿನ ಸಂದರ್ಶನಕ್ಕೆ ಹೋದಲ್ಲಿ<br/>ಮೂರ್ತಿಧ್ಯಾನದಿಂದ ಮಹಾಪ್ರಸಂಗವ<br/>ಮಹಾಪ್ರಸಾದವೆಂದು ಕೈಕೊಂಡು,<br/>ಆ ಗುಣ ಗುರುಭಕ್ತಿ ಸಾಧನ,<br/>ಶಿವಲಿಂಗ ಪೂಜೆಯ ಮಾಡುವಲ್ಲಿ<br/>ಪರಾಕು ಪರಿಭ್ರಮಣ ಪ್ರಕೃತಿಭಾವ<br/>ಪಗುಡಿ ಪರಿಹಾಸಕರ ವಾಗ್ವಾದಿಗಳ ಕೂಡದೆ<br/>ಕಂಗಳಲ್ಲಿ ಹೆರೆಹಿಂಗದೆ,<br/>ಭಾವದಲ್ಲಿ ಬೈಚಿಟ್ಟುಕೊಂಡು<br/>ಹೆರೆಹಿಂಗದಿರವು ಶಿವಲಿಂಗಪೂಜಕನ ಭಾವ<br/>ಜಂಗಮ ಸೇವೆಯ ಮಾಡುವಲ್ಲಿ<br/>ಇಷ್ಟ ಕಾಮ್ಯ  ಮೋಕ್ಷಂಗಳನರಿತು<br/>ಆಶನ ವಿಷಯ  ರೋಷ ಆಸಕರನರಿತು<br/>ವರ್ಮಕ್ಕೆ ವರ್ಮ, ಧರ್ಮಕ್ಕೆ ಮುಕ್ತಿ,<br/>ವೈಭವಕ್ಕೆ ಖ್ಯಾತಿ ಲಾಭಂಗಳನರಿತು<br/>ಮಾಡಿದ ದ್ರವ್ಯ ಕೇಡಿಲ್ಲದಂತೆ ಅಡಗಿಪ್ಪುದು ಜಂಗಮಭಕ್ತಿ;<br/>ಇಂತೀ ತ್ರಿವಿಧಭಕ್ತಿಯಲ್ಲಿ ನಿರತ ಸ್ವಯ  ಸನ್ನದ್ಧನಾಗಿಪ್ಪಭಕ್ತನ ಪಾದದ್ವಯವೆ, ಗೋಪತಿನಾಥ ವಿಶ್ವೇಶ್ವರಲಿಂಗವಿಪ್ಪ ಸಜ್ಜಾಗೃಹ.</font>"
}