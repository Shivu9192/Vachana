{
    "id": "10805", 
    "vachana": "ತನು ಮೂರು ಆತ್ಮವಾರು ಜೀವವೆರಡು\nಜ್ಞಾನ ಎಂಬತ್ತನಾಲ್ಕು ಲಕ್ಷ\nಪರಮನೊಂದೆ ಭೇದ.\nಇಂತೀ \n  ತನು ವರ್ಣಂಗಳಲ್ಲಿ ವಿಶ್ವಮಯವಾಗಿ\nಸರ್ವ ಜೀವಂಗಳೆಲ್ಲವೂ ತಮ್ಮ ನೆಲ ಹೊಲದಲ್ಲಿ\nಆಹಾರ ವ್ಯವಹಾರ ವಿಷಯಂಗಳಿಂದ\nಉತ್ಪತ್ಯ ಸ್ಥಿತಿ ಲಯಂಗಳಿಂದ\nಕಲ್ಪಾಂತರಕ್ಕೊಳಗಾಗಿಪ್ಪುದು ಬ್ರಹ್ಮಾಂಡಪಿಂಡ.\nಇಂತಿವ ಕಳೆದುಳಿದು ಜ್ಞಾನಪಿಂಡ ಉದಯವಾದಲ್ಲಿ\nಸರ್ವ ಘಟಪಟಾದಿಗಳ \n  \n  ಚೇತನದ ವರ್ಮ\nಸರ್ವ ಜೀವದ ಕ್ಷುದೆ, ಸರ್ವಾಂತ್ಮಂಗಳಲ್ಲಿ ದಯ\nಕ್ರೂರಮೃಗ \n  ಚೋರ \n  ಇಂತಿವು ಮುನಿದಲ್ಲಿ\nಸಂತತ ಭೀತಿಯಿಲ್ಲದೆ ಸಂತೈಸಿಕೊಂಡು ಸರ್ವಾತ್ಮಕ್ಕೆ\nಸಂತೋಷವ ಮಾಡುವುದೆ ಜ್ಞಾನ ಪಿಂಡೋದಯ.\nಶಂಭುವಿನಿಂದಿತ್ತು ಸ್ವಯಂಭುವನಿಂದತ್ತ ಅತಿಬಳ ನೋಡಾ,ಮಾತುಳಂಗ ಮಧುಕೇಶ್ವರನು\n"
}