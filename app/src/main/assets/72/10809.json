{
    "id": "10809", 
    "vachana": "ತ್ರಿವಿಧ ಕ್ರೀಯಿಂದ ಭೇದವನರಿತು ಮಾಡುವುದು ಭಕ್ತಿಸ್ಥಲ.\nಚತುರ್ವಿಧ ಫಲಪ್ರಾಪ್ತಿಯ ಅನುಭವಿಸದೆ\nನಿಶ್ಚಯ ವಸ್ತುವ \n  ಮಾಹೇಶ್ವರಸ್ಥಲ.\nಪಂಚೇಂದ್ರಿಯಂಗಳಲ್ಲಿ ಸಂಚಿತದಲ್ಲಿ ಬಂದುದನರಿದು\nಲಿಂಗಾರ್ಪಿತದಿಂದ \n  ಪ್ರಸಾದಿಸ್ಥಲದಂಗದ ಇರವು.\nಷಡಾಧಾರಂಗಳಿಂದ ಸುಳಿದ ಸೂಕ್ಷ ್ಮದ ಆತ್ಮನ ನೆಲೆಯನರಿದು\nಕೂಡುವ \n  ಪ್ರಾಣಲಿಂಗಿಸ್ಥಲದ ಇರವು.\nಸುಖದುಃಖವೆಂಬ ಉಭಯವನಳಿದು.\nಬೆರಗು ನಿಬ್ಬೆರಗಾದುದು ಶರಣಸ್ಥಲದ ಇರವು.\nಸುಗಂಧ ಗಂಧವ ಅಗ್ನಿಯಲ್ಲಿ ಸಂಬಂಧಿಸಿ\nಅಂಗ ಅಗ್ನಿಯೊಳಡಗಿ ಗಂಧ ಧೂಮದಲ್ಲಿ ತಲೆದೋರಿ\nಧೂಮ ಹಿಂಗೆ ಆ ಗಂಧ ಅಲ್ಲಿಯೇ ಅಡಗಿದಂತೆ ನಿಂದುದುಐಕ್ಯಸ್ಥಲ.\nಇಂತೀ ಷಡುಸ್ಥಲ \n  ಶುದ್ಧಾತ್ಮಂಗಲ್ಲದೆ ಸಾಧ್ಯವಲ್ಲನೋಡಾ!\nಶಂಭುವಿನಿಂದಿತ್ತ ಸ್ವಯಂಭುವಿನಿಂದತ್ತ ಅತಿಬಳ ನೋಡಾ,ಮಾತುಳಂಗೆ ಮಧುಕೇಶ್ವರನು.\n"
}