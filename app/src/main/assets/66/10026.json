{
    "id": "10026", 
    "vachana": "ಕೋಡಗದ ತಲೆಯ ಚಂಡಿನ ಮೇಲೆ\nಮೂರುಕವಲಿನ ಸೂಜೆ.\nಮೂರರ ಮನೆಯಲ್ಲಿ \n  ಬೆಟ್ಟವಡಿಗಿದವು.\nಬೆಟ್ಟದ ತುತ್ತತುದಿಯಲ್ಲಿ ಮಟ್ಟಿಲ್ಲದ ಬಾವಿ.\nಬಾವಿಯೊಳಗೊಂದು ಹಾವು ಹುಟ್ಟಿತ್ತು.\nಆ ಹಾವಿನ ಮೈಯೆಲ್ಲವೊ ಬಾಯಿ.\nಬಾಲದಲ್ಲಿ ಹೆಡೆ ಹುಟ್ಟಿ,\nಬಾಯಲ್ಲಿ ಬಾಲ ಹುಟ್ಟಿ,\nಹರಿವುದಕ್ಕೆ ಹಾದಿಯಿಲ್ಲದೆ,\nಕೊಂಬುದಕ್ಕೆ ಆಹಾರವಿಲ್ಲದೆ ಹೊಂದಿತ್ತು.\nಆ ಹಾವು ಬಾವಿಯ ಬಸುರಿನಲ್ಲಿ ಬಾವಿಯ ಬಸುರೊಡೆದು\nಹಾವಿನ ಇಲು ನುಂಗಿ ಬೆಟ್ಟ \n  ಬೇರಾಗಿ\nಸೂಜಿಯ \n  ಮುರಿದು\nಕೋಡಗದ ಚಂಡು ಮಂಡೆಯ ಬಿಟ್ಟು \n  ಹರಿಯಿತ್ತು.\nಆತ್ಮನೆಂಬ ಲಿಂಗ ನಾಮ ರೂಪಿಲ್ಲ\nನಾರಾಯಣಪ್ರಿಯ ರಾಮನಾಥನಲ್ಲಿಶಬ್ದಮುಗ್ಧನಾದ ಶರಣಂಗೆ.\n"
}