{
    "id": "10004", 
    "vachana": "ಎಲ್ಲರಿಗೂ ಬಲ್ಲತನವ ಹೇಳಿ\nಬಲ್ಲವನೆಂದಡೆ ಅದು ಇಲ್ಲದ ಮಾತು.\nಬಲ್ಲತನವನರಿವುದೆಂದು ಹೇಳುವ ಮಾತು ಅವರಿಗೊ ತನಗೊ?\nಸಾಧನೆಯ ಮಾಡುವ ಭೇದಕ\nಗಾಯದ ಆಗ ತೋರಿ ತಿವಿಯೆಂದಡೆ\nಅದರ \n  ಹೋಗು ಆರಿಗೆಂಬುದನರಿ.\nತಂಬಿಗೆಯಲ್ಲಿ ತುಂಬಿದ ಉದಕವ ಕೊಂಬುದು\nತಂಬಿಗೆಯೊ ಕೊಂಬುವ ತಾನೊ ಎಂಬುದನರಿ.\nತನಗಾ ನಿರಂಗದ ಸಂಗ ನಿಬದ್ಧಿಯಾದಲ್ಲಿ,\nಅಂತಾ ಇರವ \n  ಕಂಡು ಪ್ರಮಾಣಿಸುವಲ್ಲಿ,\nಅವರಿಗದೇ ನಿಂದ ಉಪದೇಶ.\nಇದು ಅರಿಕೆವಿದರ ಇರವು.\nಹಾಗಲ್ಲದೆ ಬೆಳೆಗೆ ನೀರನೆರೆದು ಫಲವ ಭೋಗಿಸುವಂತೆನಾರಾಯಣಪ್ರಿಯ ರಾಮನಾಥಾ.\n"
}