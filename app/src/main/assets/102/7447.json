{
    "id": "/7447", 
    "vachana": "ಬಸವ ಮಾಡಿದಡಾಯ್ತು ಭುವಿಗೆ ಭಕ್ತಿಯ ಬೆಳಕು.\nಬಸವ ಮಾಡಿದಡಾಯ್ತು ಗುರುಲಿಂಗಜಂಗಮ ಪೂಜೆ.\nಬಸವ ಮಾಡಿದಡಾಯ್ತು ಲಿಂಗಾಂಗ ಸಾಮರಸ್ಯದ ಸುಧೆಯು.\nಬಸವ ಮಾಡಿದಡಾಯ್ತು ಭಕ್ತ ಭಕ್ತರಲಿ ಸಮಭಾವ.\nಎನ್ನ ಕಂಗಳೊಳಗಿಂಬಾದ ಬಸವ,\nಎನ್ನ ಮನ ಭಾವಂಗಳೊಳಗಾದ ಬಸವ,\nಎನ್ನಂತರಂಗ ತುಂಬಿ ನಿಂದಾತ ಬಸವ.\nಹೊರಗೆ ಗುರುಬಸವನ ಕೀರುತಿ.\nಬಸವನ ಮಣಿಹವೇ ಎನ್ನ ಪ್ರಾಣವಿಂದಿಂಗೆ.\nಬಸವಣ್ಣಪ್ರಿಯ ಚೆನ್ನಸಂಗಯ್ಯನ ಸಾಕ್ಷಿಯಾಗಿ\nಬಸವಾ ಬಸವಾ ಜಯತ್ಝುಗುರುಸಂಗನಬಸವಾ ಜಯತು.\n"
}