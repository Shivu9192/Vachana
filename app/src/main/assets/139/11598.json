{
    "id": "/11598", 
    "vachana": "ಅಖಂಡ ಪರಿಪೂರ್ಣ ನಿತ್ಯನಿರಂಜನ \n  ಲಿಂಗದೊಳು\nಸಮರಸೈಕ್ಯವನೈದಿ, ಘನಕ್ಕೆ \n  ವೇದ್ಯವಾದ ಬಳಿಕ\nಅರಿವೆಂಬುದಿಲ್ಲ, ಮರವೆಂಬುದಿಲ್ಲ,\nಕೂಡಿದೆನೆಂಬುದಿಲ್ಲ, ಅಗಲಿದೆನೆಂಬುದಿಲ್ಲ,\nಕಾಣೆನೆಂಬುದಿಲ್ಲ, ಕಂಡೆನೆಂಬುದಿಲ್ಲ,\nಸಂಗ ನಿಸ್ಸಂಗವೆಂಬುದಿಲ್ಲ,\nಶೂನ್ಯ ನಿಶ್ಯೂನ್ಯವೆಂಬ ಭಾವದ ಭ್ರಮೆ ಮುನ್ನಿಲ್ಲ.\nಇಂತಿವೇನುವೇನುವಿಲ್ಲದೆ ಶಬ್ದಮುಗ್ಧನಾಗಿ,\nಭ್ರಮರದೊಳಡಗಿದ ಕೀಟದಂತೆ\nಉರಿಯೊಳಡಗಿದ ಕರ್ಪುರದಂತೆ\nಕ್ಷೀರದೊಳು ಬೆರೆದ ಪಯದಂತೆ\nಅಂಬುಧಿಯೊಳಡಗಿದ ವಾರಿಕಲ್ಲಿನಂತೆ\nನಾ ನೀ ಎಂಬೆರಡಳಿದು, ತಾನೆ ತಾನಾದ ಸುಖವ\nಮಹಾe್ಞನಿಗಳು ಬಲ್ಲರಲ್ಲದೆ ಅe್ಞನಿಗಳೆತ್ತ ಬಲ್ಲರಯ್ಯಾ,ಪರಮಪಂಚಾಕ್ಷರಮೂರ್ತಿ ಶಾಂತಮಲ್ಲಿಕಾರ್ಜುನಯ್ಯಾ ? \n"
}