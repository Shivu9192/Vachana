{
    "id": "10971", 
    "vachana": "ಜಂಗಮದ ಪ್ರಸಾದವ ಲಿಂಗಕ್ಕೆ ಕೊಡಬಾರದೆಂಬ\nಕರ್ಮಿಯ \n  ಕೇಳಲಾಗದು. ಅದೆಂತೆಂದಡೆ :\nಅದು ಪವಿತ್ರವಾದ ಕಾರಣ ಪವಿತ್ರವೆನಿಸುವ ಮೂರ್ತಿ\nಮಹಾಜಂಗಮದ ಪಾದತೀರ್ಥ ಪ್ರಸಾದವ\nಲಿಂಗಕ್ಕೆ ಸಮರ್ಪಿಸಿ\nಪ್ರಸಾದಭೋಗೋಪಭೋಗಿಯಾಗಿರ್ಪ ಭಕ್ತನೆ ಬಸವಣ್ಣ.\nಅದಲ್ಲದೆ ಅಪವಿತ್ರವ ಲಿಂಗಕ್ಕೆ ಸಮರ್ಪಿಸಲಾಗದು.\nಅದೆಂತೆಂದಡೆ-ಸಾಕ್ಷಿ:\nಜಂಗಮಂ ಚ ಪ್ರಸಾದಂತು ನಿವೇದ್ಯಂ ಚ ಸಮರ್ಪಣಂ |\nಪ್ರಸಾದಿ ಸತ್ಯ ಶುದ್ಧಾತ್ಮ ಪ್ರಸಾದಿಸ್ಥಲಮುತ್ತಮಂ ||\nಇಂತಲ್ಲದೆ ಅಪವಿತ್ರದ್ರವ್ಯವ,\nಉಚ್ಫಿಷ್ಟ \n  ಕಾಯವ ಮುಟ್ಟಿ\nಪವಿತ್ರಲಿಂಗಕ್ಕೆ ಅರ್ಪಿಸಿ ಭುಂಜಿಸುವ\nಚಾಂಡಾಲನ ಮುಖವ ನೋಡಲಾಗದು,ರೇಕಣ್ಣಪ್ರಿಯ ನಾಗಿನಾಥಾ \n"
}