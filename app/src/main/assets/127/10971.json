{
    "id": "0971", 
    "vachana": "<font>157<br/>ಜಂಗಮದ ಪ್ರಸಾದವ ಲಿಂಗಕ್ಕೆ ಕೊಡಬಾರದೆಂಬ<br/>ಕರ್ಮಿಯ ಮಾತ  ಕೇಳಲಾಗದು. ಅದೆಂತೆಂದಡೆ :<br/>ಅದು ಪವಿತ್ರವಾದ ಕಾರಣ ಪವಿತ್ರವೆನಿಸುವ ಮೂರ್ತಿ<br/>ಮಹಾಜಂಗಮದ ಪಾದತೀರ್ಥ ಪ್ರಸಾದವ<br/>ಲಿಂಗಕ್ಕೆ ಸಮರ್ಪಿಸಿ<br/>ಪ್ರಸಾದಭೋಗೋಪಭೋಗಿಯಾಗಿರ್ಪ ಭಕ್ತನೆ ಬಸವಣ್ಣ.<br/>ಅದಲ್ಲದೆ ಅಪವಿತ್ರವ ಲಿಂಗಕ್ಕೆ ಸಮರ್ಪಿಸಲಾಗದು.<br/>ಅದೆಂತೆಂದಡೆ-ಸಾಕ್ಷಿ:<br/>ಜಂಗಮಂ ಚ ಪ್ರಸಾದಂತು ನಿವೇದ್ಯಂ ಚ ಸಮರ್ಪಣಂ |<br/>ಪ್ರಸಾದಿ ಸತ್ಯ ಶುದ್ಧಾತ್ಮ ಪ್ರಸಾದಿಸ್ಥಲಮುತ್ತಮಂ ||<br/>ಇಂತಲ್ಲದೆ ಅಪವಿತ್ರದ್ರವ್ಯವ,<br/>ಉಚ್ಫಿಷ್ಟ ಚಾಂಡಾಲ  ಕಾಯವ ಮುಟ್ಟಿ<br/>ಪವಿತ್ರಲಿಂಗಕ್ಕೆ ಅರ್ಪಿಸಿ ಭುಂಜಿಸುವ<br/>ಚಾಂಡಾಲನ ಮುಖವ ನೋಡಲಾಗದು,ರೇಕಣ್ಣಪ್ರಿಯ ನಾಗಿನಾಥಾ </font>"
}