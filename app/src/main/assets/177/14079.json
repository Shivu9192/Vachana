{
    "id": "14079", 
    "vachana": "<font>934<br/>ಗುರು ಗುರು ಎಂದು ನುಡಿದಾಡುತಿಪ್ಪರು,<br/>ಆ ಗುರು ನೆಲೆ  ಎಂತಿಪ್ಪುದೆಂದರಿಯರು.<br/>ಆ ಗುರು ನೆಲೆ  ಎಂತೆಂದರೆ,<br/>ಪರಮಸುಖಪರಿಣಾಮ ತಲೆಗೇರಿ ನೆಲೆಗೊಂಬುದೆ ಗುರು ನೆಲೆ.<br/>ವರ ಸಮಾಧಿಯೊಳಗೆ ಚರಿಸುವ<br/>ಗುರು ಲಿಂಗ ಜಂಗಮ  ಪಾದೋದಕ ಪ್ರಸಾದವನರಿದಿಪ್ಪುದೆ ಗುರು ನೆಲೆ.<br/>ಇದನರಿಯದೆ ಮನಕೆ ಬಂದಂತೆ<br/>ಕಾಯವೆ ಗುರು, ಪ್ರಾಣವೆ ಲಿಂಗ, ಭಾವವೆ ಜಂಗಮವೆಂದು ನುಡಿದಾಡುವ<br/>ಗಾವಿಲರ ಮಾತ  ಕೇಳಲಾಗದು ಎಂದಾತ,ನಮ್ಮ ಬಸವಪ್ರಿಯ ಕೂಡಲಚೆನ್ನಬಸವಣ್ಣ. </font>"
}