{
    "id": "14118", 
    "vachana": "<font>973<br/>ನಿತ್ಯ ಅನಿತ್ಯವೆಂಬುದ ತೋರಿದಿರಿ, ಸತ್ಯ ಅಸತ್ಯವೆಂಬುದ ತೋರಿದಿರಿ.<br/>ಆಚಾರ ವಿಚಾರವೆಂಬುದ ತೋರಿದಿರಿ.<br/>ಅಯ್ಯಾ ಸೋಹಂ  ದಾಸೋಹಂ  ಎಂಬುದ ತೋರಿದಿರಿ.<br/>ಇದು ಎಂಬುದ ತೋರಿದಿರಿ. ಅಯ್ಯಾ ಮುಕ್ತಿ ಎಂಬುದ ತೋರಿದಿರಿ.<br/>ಅಂಗ ಲಿಂಗವೆಂಬುದ ತೋರಿದಿರಿ, ಪ್ರಾಣವೇ ಜಂಗಮವೆಂಬುದ ತೋರಿದಿರಿ.<br/>ಪ್ರಸಾದವೇ ಪರವೆಂದು ತೋರಿದಿರಿ.<br/>ಇಂತಿವರ ಭೇದಾದಿ ಭೇದವನೆಲ್ಲ ತೋರಿದಿರಿ. ನಿಮ್ಮ ಹಾದಿಯ ಹತ್ತಿಸಿದಿರಿ.<br/>ಮೂದೇವರೊಡೆಯ ಚೆನ್ನಮಲ್ಲೇಶ್ವರಾ, ನಿಮ್ಮ ಹಾದಿಗೊಂಡು ಹೋಗುತ್ತಿರ್ದು,<br/>ನಾನೆತ್ತ ಹೋದೆನೆಂದರಿಯನಯ್ಯಾ.<br/>ಬಸವಪ್ರಿಯ ಕೂಡಲಚೆನ್ನ ಬಸವಣ್ಣಾ ,ನಾ ಹೋದ ಹಾದಿಯ ನೀವೆ ಬಲ್ಲಿರಿ. </font>"
}