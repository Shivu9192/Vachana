{
    "id": "14105", 
    "vachana": "<font>960<br/>ತೀರ್ಥ ಯಾತ್ರೆ ಲಿಂಗದರುಶನಕ್ಕೆ ಹೋಗಿ,<br/>ಕರ್ಮವ ಹಿಂಗಿಸಿಕೊಂಡೆನೆಂಬ ಭಂಗಿತರ ಮಾತ  ಕೇಳಲಾಗದು.<br/>ಅದೇನು ಕಾರಣವೆಂದರೆ,<br/>ತೀರ್ಥವಾವುದು, ಯಾತ್ರೆ ಯಾವುದು, ಲಿಂಗವಾವುದು, ಬಲ್ಲರೆ ನೀವು ಹೇಳಿರೆ.<br/>ಮಹಾಘನ ಗುರುಪಾದತೀರ್ಥದಿಂದ ವೆಗ್ಗಳ  ತೀರ್ಥ ಉಂಟೆ ?<br/>ಜಗತ್ಪಾವನ ಜಂಗಮ  ದರುಶನದಿಂದ ಬೇರೆ ಯಾತ್ರೆ ಉಂಟೆ?<br/>ಇಂಗಿತವನರಿದ ಬಳಿಕ ತನ್ನ ಅಂಗದ ಮೇಲಿರ್ಪ ಲಿಂಗವಲ್ಲದೆ<br/>ಬೇರೆ ಲಿಂಗ ಉಂಟೆ ?<br/>ಇದನರಿಯದೆ ಇನ್ನು ತೀರ್ಥಯಾತ್ರೆ ಲಿಂಗ ದರುಶನ ಉಂಟೆಂಬ<br/>ಅಂಗಹೀನರ ಮುಖವ ನೋಡಲಾಗದು,ಬಸವಪ್ರಿಯ ಕೂಡಲಚೆನ್ನಬಸವಣ್ಣ.</font>"
}