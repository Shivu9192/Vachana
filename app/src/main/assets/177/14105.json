{
    "id": "14105", 
    "vachana": "ತೀರ್ಥ ಯಾತ್ರೆ ಲಿಂಗದರುಶನಕ್ಕೆ ಹೋಗಿ,\nಕರ್ಮವ ಹಿಂಗಿಸಿಕೊಂಡೆನೆಂಬ ಭಂಗಿತರ \n  ಕೇಳಲಾಗದು.\nಅದೇನು ಕಾರಣವೆಂದರೆ,\nತೀರ್ಥವಾವುದು, ಯಾತ್ರೆ ಯಾವುದು, ಲಿಂಗವಾವುದು, ಬಲ್ಲರೆ ನೀವು ಹೇಳಿರೆ.\nಮಹಾಘನ ಗುರುಪಾದತೀರ್ಥದಿಂದ \n  ತೀರ್ಥ ಉಂಟೆ ?\nಜಗತ್ಪಾವನ \n  ದರುಶನದಿಂದ ಬೇರೆ ಯಾತ್ರೆ ಉಂಟೆ?\nಇಂಗಿತವನರಿದ ಬಳಿಕ ತನ್ನ ಅಂಗದ ಮೇಲಿರ್ಪ ಲಿಂಗವಲ್ಲದೆ\nಬೇರೆ ಲಿಂಗ ಉಂಟೆ ?\nಇದನರಿಯದೆ ಇನ್ನು ತೀರ್ಥಯಾತ್ರೆ ಲಿಂಗ ದರುಶನ ಉಂಟೆಂಬ\nಅಂಗಹೀನರ ಮುಖವ ನೋಡಲಾಗದು,ಬಸವಪ್ರಿಯ ಕೂಡಲಚೆನ್ನಬಸವಣ್ಣ.\n"
}