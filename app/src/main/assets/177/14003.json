{
    "id": "14003", 
    "vachana": "ಅಯ್ಯಾ ನಾ ಉತ್ತರವನೇರಿ ನೋಡಲಾಗಿ,\nಊರೊಳಗಣ ಉಲುಹೆಲ್ಲ ನಿಂದಿತ್ತು.\nಪಶ್ಚಿಮಕ್ಕಿಳಿದು ನೋಡಲಾಗಿ, ಪ್ರಾಣ ಪವನನ ಸುಳುಹು ನಿಂದಿತ್ತು.\nಪೂರ್ವವ ಮೆಟ್ಟಿ ನೋಡಲಾಗಿ, ಆರು \n  ಮೂರಾಗಿದ್ದವು.\nಅಯ್ಯಾ ನಾ ದಕ್ಷಿಣಕ್ಕೆ ಬಂದು ನೋಡಲಾಗಿ\nಈರೇಳು ಭವನವು ಕುಕ್ಷಿಯೊಳಗೆ ನಿಕ್ಷೇಪವಾಗಿದ್ದಿತು.\nಅದು ಹೇಗೆಂದಡೆ :\nಇಹಲೋಕವು ತನ್ನೊಳಗೆ, ಪರಲೋಕವು ತನ್ನೊಳಗೆ,\nಸಚರಾಚರವೆಲ್ಲ ತನ್ನೊಳಗೆ, ಶಿವಶಕ್ತಿಯು ತನ್ನೊಳಗೆ,\nಭುವನಾದಿ ಭುವನಂಗಳು ತನ್ನೊಳಗೆ.\nಅದು ಹೇಗೆಂದಡೆ :\nಅದಕ್ಕೆ ದೃಷ್ಟವ ಹೇಳಿಹೆನು, ಬಲ್ಲವರು ತಿಳಿದುನೋಡಿ,\n`ಒಂ ಏಕಮೇವನದ್ವಿತೀಯ' ಎಂಬ \n  ಕೇಳಿ ಬಲ್ಲಿರೆ.\nಇಂತಪ್ಪ ಮನಕ್ಕೆ ಒಂದಲ್ಲದೆ ಎರಡುಂಟೆ ?\nತಾನಲ್ಲದೆ ಅನ್ಯೋನ್ಯವಿಲ್ಲಾಯೆಂದು \n  ಮೇಲೆ\nತನಗಿಂದ ಮುನ್ನ ಇವೇನಾದರು ಉಂಟೆ ?\nಇದು ಕಾರಣ, ನಮ್ಮ ದೇವನೊಬ್ಬನೆ.ಬಸವಪ್ರಿಯ ಕೂಡಲಚೆನ್ನಬಸವಣ್ಣಾ, ಆತಂಗೆ ನಮೋ ನಮೋ ಎಂಬೆ.\n"
}