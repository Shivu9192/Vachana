{
    "id": "4081", 
    "vachana": "<font>936<br/>ಗುರುಪಾದೋದಕಕ್ಕೆ ಹರಿವ  ನದಿಯೆಲ್ಲ ಸರಿಯೆಂದು ನುಡಿದರೆ,<br/>ಸುರಿಯವೆ ಬಾಲಹುಳು?<br/>ಇಷ್ಟಲಿಂಗದ ಪಾದೋದಕಕ್ಕೆ ಅಷ್ಟಾಷಷ್ಟಿತೀರ್ಥಂಗಳು ಸರಿಯಿಲ್ಲ.<br/>ಜಂಗಮದ ಪಾದೋದಕಕ್ಕೆ ಜಗದ ತೀರ್ಥ ಜಾತ್ರೆ ಸರಿಯೆಂದು ನುಡಿದರೆ,<br/>ಜಗದ ಜಂಗುಳಿಗಳೆಂಬೆ.<br/>ಇಂತೀ ತ್ರಿವಿಧ  ಪಾದೋದಕ ತ್ರಿವಿಧ  ಅಂಗಕ್ಕೆ ಪ್ರಾಣ.<br/>ಇಂತು ಮಂತ್ರೋದಕ ಮಜ್ಜನೋದಕ ಪ್ರಸಾದೋದಕ<br/>ಈ ತ್ರಿವಿಧವು ತ್ರಿವಿಧ  ಲಿಂಗಕ್ಕೆ ಪ್ರಾಣವು.<br/>ಈ ಷಡ್ವಿಧ ಪಾದೋದಕವೆ ಷಡ್ವಿಧ ಅಂಗ  ಲಿಂಗದ ಕಳೆ.<br/>ಆ ಕಳೆಯೆ ಕಾರಣ, ಆ ಕಾರಣವೆ ಎಲ್ಲರಿಗೆಯೂ ಪ್ರಾಣದ ಕಳೆ.<br/>ಪ್ರಾಣದ ಕಳೆಯೆ ಪಾದೋದಕ. ಅದಕ್ಕೆ ದೃಷ್ಟ-ರಹಸ್ಯೇ :<br/>ಸರ್ವತೀರ್ಥಾಭಿಷೇಕಾದಿ ಶುದ್ಧೇ ಮಾನಸಿ ಜಾಯತೇ |<br/>ಗುರೋರಂಘ್ರಿಸ್ಪರ್ಶಜಲಂ ತಸ್ಮಾತ್ ಶಿರಸಿ ಧಾರಯೇತ್ ||<br/>ಎಂದುದಾಗಿ, ಆ ಪಾದೋದಕವ ಕೊಂಡವನೆ ಪರಬ್ರಹ್ಮಸ್ವರೂಪು.<br/>ಬಸವಪ್ರಿಯ ಕೂಡಲಸಂಗಮದೇವಾ,ಮಾಂ ತ್ರಾಹಿ, ತ್ರಾಹಿ  ಕರುಣಾಕರನೆ.</font>"
}