{
    "id": "/14081", 
    "vachana": "ಗುರುಪಾದೋದಕಕ್ಕೆ \n  ನದಿಯೆಲ್ಲ ಸರಿಯೆಂದು ನುಡಿದರೆ,\nಸುರಿಯವೆ ಬಾಲಹುಳು?\nಇಷ್ಟಲಿಂಗದ ಪಾದೋದಕಕ್ಕೆ ಅಷ್ಟಾಷಷ್ಟಿತೀರ್ಥಂಗಳು ಸರಿಯಿಲ್ಲ.\nಜಂಗಮದ ಪಾದೋದಕಕ್ಕೆ ಜಗದ ತೀರ್ಥ ಜಾತ್ರೆ ಸರಿಯೆಂದು ನುಡಿದರೆ,\nಜಗದ ಜಂಗುಳಿಗಳೆಂಬೆ.\nಇಂತೀ \n  ಪಾದೋದಕ \n  ಅಂಗಕ್ಕೆ ಪ್ರಾಣ.\nಇಂತು ಮಂತ್ರೋದಕ ಮಜ್ಜನೋದಕ ಪ್ರಸಾದೋದಕ\nಈ ತ್ರಿವಿಧವು \n  ಲಿಂಗಕ್ಕೆ ಪ್ರಾಣವು.\nಈ ಷಡ್ವಿಧ ಪಾದೋದಕವೆ ಷಡ್ವಿಧ \n  ಲಿಂಗದ ಕಳೆ.\nಆ ಕಳೆಯೆ ಕಾರಣ, ಆ ಕಾರಣವೆ ಎಲ್ಲರಿಗೆಯೂ ಪ್ರಾಣದ ಕಳೆ.\nಪ್ರಾಣದ ಕಳೆಯೆ ಪಾದೋದಕ. ಅದಕ್ಕೆ ದೃಷ್ಟ-ರಹಸ್ಯೇ :\nಸರ್ವತೀರ್ಥಾಭಿಷೇಕಾದಿ ಶುದ್ಧೇ ಮಾನಸಿ ಜಾಯತೇ |\nಗುರೋರಂಘ್ರಿಸ್ಪರ್ಶಜಲಂ ತಸ್ಮಾತ್ ಶಿರಸಿ ಧಾರಯೇತ್ ||\nಎಂದುದಾಗಿ, ಆ ಪಾದೋದಕವ ಕೊಂಡವನೆ ಪರಬ್ರಹ್ಮಸ್ವರೂಪು.\nಬಸವಪ್ರಿಯ ಕೂಡಲಸಂಗಮದೇವಾ,ಮಾಂ ತ್ರಾಹಿ, \n  ಕರುಣಾಕರನೆ.\n"
}