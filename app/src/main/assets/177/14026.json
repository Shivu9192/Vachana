{
    "id": "4026", 
    "vachana": "<font>881<br/>ಆದಿ ಅನಾದಿ ಅಂತ್ಯವೆಂದು ನುಡಿದಾಡುವರಲ್ಲದೆ,<br/>ಇವರ ಭೇದಾದಿ ಭೇದವನಾರೂ ಅರಿಯರು.<br/>ಆದಿಯಿಂದತ್ತತ್ತಲಾರು ಬಲ್ಲರು? ಅನಾದಿಯಿಂದತ್ತತ್ತಲಾರು ಬಲ್ಲರು?<br/>ಸಾಧಕರಿಗಳವಲ್ಲ. ವೇದ, ಶಾಸ್ತ್ರ, ಆಗಮ ಪುರಾಣಂಗಳು ಕಾಣದೆಹೋದವು.<br/>ಅದು ಹೇಗೆಂದರೆ, ಆದಿ  ಕೂರ್ಮ  ಕರಿ  ಸರ್ಪ ಹೊತ್ತಿಪ್ಪವೆಂಬರು.<br/>ಅವನಾಗುಮಾಡಿ, ಅವಕ್ಕೆ ಆದಿಯಾಗಿಪ್ಪವರಾರೆಂದು ಅರಿಯರು.<br/>ಅನಾದಿಯೆಂಬ ಆಕಾಶದ ಮೇಲೆ,<br/>ದಿಕ್ಪಾಲಕರು, ದೇವರ್ಕಳು, ರುದ್ರ, ಶಿವ, ಸದಾಶಿವ ಉಂಟೆಂಬರು.<br/>ಅವರನಾಗುಮಾಡಿ, ಅವರ ನಿಲಿಸಿಕೊಂಡಿಪ್ಪವರಾರೆಂದು ಅರಿಯರು.<br/>ಇಂತೀ ಅಜಾಂಡ  ಬ್ರಹ್ಮಾಂಡವೆಲ್ಲವು<br/>ನಮ್ಮ ಬಸವಪ್ರಿಯ ಕೂಡಲಚೆನ್ನಬಸವಣ್ಣನ[ಕುಕ್ಷಿ]ಯೊಳು ಇಪ್ಪವು ಕಾಣಿರೊ.</font>"
}