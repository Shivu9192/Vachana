{
    "id": "13998", 
    "vachana": "ಅಯ್ಯಾಎನ್ನ ಗುರು ಎನಗೆ ಉಪದೇಶವ ಮಾಡಿದ\nಭೇದವ ಎಲ್ಲ ಗಣಂಗಳು ಕೇಳಿ.\nಮಲತ್ರಯಂಗಳ ಹರಿದು, ಕರ್ಮೇಂದ್ರಿಯಂಗಳ ಜ್ಞಾನೇಂದ್ರಿಯ ಮಾಡಿ,\nಕಾಯ ಜೀವ ಪ್ರಾಣ ಈ ತ್ರಿವಿಧವರತು ಭೇದವನರುಹಿಸಿದ.\nಉರಸ್ಥಲದ ಪರಂಜ್ಯೋತಿಲಿಂಗವ ಎನ್ನ ಕರಸ್ಥಲಕ್ಕೆ ಕೊಟ್ಟರು.\nಆ ಗುರು \n  ಲಿಂಗವೆಂಬ ದರ್ಪಣವ ನೋಡಿ,\nಎನ್ನ ಮನೆವೆಂಬ ಸರ್ಪ ಆ ದರ್ಪಣದಲ್ಲಿ ಲೀಯವಾಯಿತ್ತು.\nಇದು ಕಾರಣ, ಎನ್ನ ರೂಪೆಲ್ಲ ಉರಿಯುಂಡ ಕರ್ಪುರದಂತಾಯಿತ್ತು,\nಆಲಿ ನುಂಗಿದ ನೋಟದಂತಾಯಿತ್ತು.\nಪುಷ್ಪ ನುಂಗಿದ ಪರಿಮಳದಂತೆ \n  ನುಂಗಿದ ಬ್ರಹ್ಮಾಂಡದಂತೆ,\nಅಂಗಲಿಂಗ ಸಂಗಸಂಯೋಗವಾದ ಭೇದ.\nಇದ ಹಿಂಗದೆ ಶರಣ ಸಂಗವ ಮಾಡಿದವರಂಘ್ರಿಯಲ್ಲಿ ಐಕ್ಯವಾದೆನಯ್ಯಾ,\nಬಸವಪ್ರಿಯ ಕೂಡಲಚೆನ್ನಬಸವಣ್ಣಾ,ಇದನು \n  \n  ಹರಿದ ಲಿಂಗೈಕ್ಯರೇ ಬಲ್ಲರು. \n"
}