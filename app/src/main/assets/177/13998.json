{
    "id": "13998", 
    "vachana": "<font>853<br/>ಅಯ್ಯಾಎನ್ನ ಗುರು ಎನಗೆ ಉಪದೇಶವ ಮಾಡಿದ<br/>ಭೇದವ ಎಲ್ಲ ಗಣಂಗಳು ಕೇಳಿ.<br/>ಮಲತ್ರಯಂಗಳ ಹರಿದು, ಕರ್ಮೇಂದ್ರಿಯಂಗಳ ಜ್ಞಾನೇಂದ್ರಿಯ ಮಾಡಿ,<br/>ಕಾಯ ಜೀವ ಪ್ರಾಣ ಈ ತ್ರಿವಿಧವರತು ಭೇದವನರುಹಿಸಿದ.<br/>ಉರಸ್ಥಲದ ಪರಂಜ್ಯೋತಿಲಿಂಗವ ಎನ್ನ ಕರಸ್ಥಲಕ್ಕೆ ಕೊಟ್ಟರು.<br/>ಆ ಗುರು ಕೊಟ್ಟ  ಲಿಂಗವೆಂಬ ದರ್ಪಣವ ನೋಡಿ,<br/>ಎನ್ನ ಮನೆವೆಂಬ ಸರ್ಪ ಆ ದರ್ಪಣದಲ್ಲಿ ಲೀಯವಾಯಿತ್ತು.<br/>ಇದು ಕಾರಣ, ಎನ್ನ ರೂಪೆಲ್ಲ ಉರಿಯುಂಡ ಕರ್ಪುರದಂತಾಯಿತ್ತು,<br/>ಆಲಿ ನುಂಗಿದ ನೋಟದಂತಾಯಿತ್ತು.<br/>ಪುಷ್ಪ ನುಂಗಿದ ಪರಿಮಳದಂತೆ ಬಯಲು  ನುಂಗಿದ ಬ್ರಹ್ಮಾಂಡದಂತೆ,<br/>ಅಂಗಲಿಂಗ ಸಂಗಸಂಯೋಗವಾದ ಭೇದ.<br/>ಇದ ಹಿಂಗದೆ ಶರಣ ಸಂಗವ ಮಾಡಿದವರಂಘ್ರಿಯಲ್ಲಿ ಐಕ್ಯವಾದೆನಯ್ಯಾ,<br/>ಬಸವಪ್ರಿಯ ಕೂಡಲಚೆನ್ನಬಸವಣ್ಣಾ,ಇದನು ಕಂಗಳ  ಪಟಲ  ಹರಿದ ಲಿಂಗೈಕ್ಯರೇ ಬಲ್ಲರು. </font>"
}