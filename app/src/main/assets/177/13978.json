{
    "id": "3978", 
    "vachana": "<font>833<br/>ಅಂಗದ ಮೇಲೆ ಲಿಂಗವಿದ್ದವರೆಲ್ಲರು ಸರಿಗಾಣಬೇಕೆಂಬರು,<br/>ಲಿಂಗಲಾಂಛನಧಾರಿಗಳೆಲ್ಲ, ಶರಣಂಗೆ ಸರಿಯೆ?<br/>ಶರಣರ ಸಂಗ ಎಂತಿಪ್ಪುದೆಂದರೆ,<br/>ಪರಮಜ್ಞಾನವೆಂಬ ಉರಿಯನೆ ಉಟ್ಟು, ಉರಿಯನೆ ತೊಟ್ಟು,<br/>ಉರಿಯನೆ ಉಂಡು, ಉರಿಯನೆ ಹಾಸಿ, ಉರಿಯನೆ ಹೊದ್ದು,<br/>ನಿರವಯಲಾದ ಶರಣಂಗೆ ನರರುಗಳು ಸರಿ  ಎನ್ನಬಹುದೆ?<br/>ಹರಿಗೆ ಕರಿ  ಸರಿಯೇ? ಉರಗಗೆ ಒಳ್ಳೆ  ಸರಿಯೇ?<br/>ಮರುಗಕ್ಕೆ ಗರುಗ ಸರಿಯೇ?<br/>ಇಂತೀ ನಿರ್ವಯಲಾದ ಶರಣಂಗೆ ಮರ್ತ್ಯದ ನರಗುರಿಗಳು ಸರಿ  ಎಂದರೆ,ನಾಯಕ ನರಕದಲ್ಲಿಕ್ಕುವ, ನಮ್ಮ ಬಸವಪ್ರಿಯ ಕೂಡಲಚೆನ್ನಬಸವಣ್ಣ.</font>"
}