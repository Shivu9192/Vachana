{
    "id": "3993", 
    "vachana": "<font>848<br/>ಅಯ್ಯಾ ಅರಗಿನ ಮರದ ಮೇಲೆ ಗಿರಿ ಹುಟ್ಟಿತ್ತಯ್ಯಾ.<br/>ಆ ಗಿರಿಯ ತಪ್ಪಲಲ್ಲಿ ಸಪ್ತಶರಧಿಗಳಿಪ್ಪವು.<br/>ಆ ಶರಧಿಯ ನಡುವೆ, ತರು  ಮರ ಗಿರಿ ಗಹ್ವರ  ಖಗ  ಮೃಗಂಗಳಿಪ್ಪವು.<br/>ಈ ಭಾರವ ತಾಳಲಾರದೆ,<br/>ಅರಗಿನ ಮರದಡಿಯಲಿರ್ದ ಪರಮಜ್ಞಾನವೆಂಬ ಉರಿಯೆದ್ದು,<br/>ಅರಗಿನ ಮರ ಕರಗಿ ಕುಸಿಯಿತ್ತು,<br/>ಗಿರಿ ನೆಲಕ್ಕೆ ಬಿದ್ದಿತ್ತು, ಸಪ್ತಶರಧಿಗಳು ಬತ್ತಿದವು.<br/>ಅಲ್ಲಿರ್ದ ತರು  ಮರ ಖಗ  ಮೃಗಾದಿಗಳು ಗಿರಿಗಹ್ವರವೆಲ್ಲ ದಹನವಾದವು.<br/>ಇದ ಕಂಡು, ನಾ ನಿಮ್ಮೊಳು ಬೆರಗಾಗಿ ನೋಡುತಿರ್ದೆನಯ್ಯಾ,ಬಸವಪ್ರಿಯ ಕೂಡಲಚೆನ್ನಬಸವಣ್ಣಾ.</font>"
}