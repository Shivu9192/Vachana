{
    "id": "19084", 
    "vachana": "ಬೈಲ ಬ್ರಹ್ಮವು ತನ್ನ ಬೈಲಿನೊಳಗೆ ತಾನೆ\nಬೈಲುರೂಪವಾಗಿ ಬೈಲಾದುದು ತಾನೆ  | ಪಲ್ಲ |\nಜಾರನೋರ್ವಗೆ ಸುತರು ನೂರೆಂಟು ಹುಟ್ಟಿಹರು\nಚೋರತನಕ್ಕೆ ಬಿದ್ದು ಹೋರುವ ತಾನೆ\nಚೋರತನಕೆ ಬಿದ್ದು ಹೋರುವ ಮಕ್ಕಳ\nಜಾರ ತಾ ಕೊಂದು ಅಳಿವನು ತಾನೆ.  |  |\nಪುಂಡಪುಂಡರು ಕೂಡಿ ದಂಡೆತ್ತಿ ಬರುವರು\nಕಂಡಕಂಡ್ಹಂಗೆ ಕಡಿದಾಡಿ ತಾನೆ.\nಕಂಡಕಂಡ್ಹಂಗೆ ಕಡಿದಾಡಿ ಆ ದಂಡು\nಬಂಡಾಟವಾಗಿ ಹೋಗುದು ತಾನೆ.  |  |\nಇರವಿಯ ದಂಡೆದ್ದು ಧರೆಯೆಲ್ಲ ಮುತ್ತುವುದು\nನರರಿರುವುದಕ್ಕೆ ನೆಲೆಯಿಲ್ಲ ತಾನೆ.\nನರರಿರುವುದಕ್ಕೆ ನೆಲೆಯಿಲ್ಲದಂತಾಗಿ\nಧರೆ ಉರಿದಿರಿವಿ ಅಳಿವುದು ತಾನೆ. |  |\nಇದ್ದ ದೈವಗಳೆಲ್ಲ ಬಿದ್ದುರುಳಿ ಹೋದಾವು\nಸುದ್ದಿ ಕೇಳೋರ್ವ ಬರುವನು ತಾನೆ\nಸುದ್ದಿ ಕೇಳೋರ್ವ ಬಂದು ತಾ ಮಾಡಿದ\nಬುದ್ಧಿಂದ ಸೀಮಾ ನೇಮವು ತಾನೆ. |  |\nಮಾಡಿದ ನೇಮ ಸೀಮಾ ಮಾಡಿದಂತಿರದೆ ತಾ\nಕೂಡೋದು ಜಾತಿಸಂಕರ ತಾನೆ\nಕೂಡೋದು ಜಾತಿಸಂಕರವಾಗಲು\nರೂಢಿಯೊಳಗೆ ಮಹಾಶ್ಚರ್ಯವು ತಾನೆ. |  |\nಹಿಂದೆ ಬಸವರಾಜ ಬಂದು ತೋರಿದ ಮಹತ್ವಕ್ಕೆ\nಅಂದೇ ಆಯಿತು ವಿಘ್ನ ಪ್ರಮಥರಿಗೆ ತಾನೆ\nಅಂದಾದ ವಿಘ್ನಕ್ಕೆ \n  ತಾವೆಲ್ಲಾ\nಮುಂದಾಗುವದು ಸೂಚಿಸಿದರು ತಾನೆ. |  |\nಮುಂದಾದುದು ತಾನೆ ಮುಂದೇನಾಗುವದು ಅದ\nರಂದವ ಅರಿಯದೆ ಉಳುವಿಟ್ಟರು ತಾನೆ\nಅಂದವರಿಯದೆ \n  ಉಳುವಿಟ್ಟು ಹೋದ ಕಾರಣ\nಬಂದುಹೋಗುವದು ಭವವುಂಟು ತಾನೆ. |  |\nಚನ್ನಣ್ಣ ಬರುವದು ಬಿನ್ನಣ ಮುಂದುಂಟು\nಚನ್ನಣ್ಣನಿಂದೇನಾಗುವದು ತಾನೆ\nಚನ್ನಣ್ಣನಿಂದೇನಾಗದಿರಲು ಆಗ\nತನ್ನ ತಾ ತಿಳಿದು ನಿಜವಹ ತಾನೆ |  |\nಆರು ಕೂಡಿಸಿದರೆ ಕೂಡದು ಆರು ಅಗಲಿಸಿದರೆ ಅಗಲದು\nಆರಿಗೆ ಆರಾಗಿ ಮೀರುವದು ತಾನೆ\nಆರಿಗೆ ಆರಾಗಿ ಮೀರುವ ಮಾತಿಗೆ\nಘೋರಾಟವಾಯಿತು ಬಹುಜನ್ಮ ತಾನೆ |  |\nಒಂದೊಂದು ಜೀವದಿಂದೆ ಮುಂದೊಮ್ಮೆ ಸರ್ವಜೀವವು\nಹೊಂದಿ ಹೋಗುವದು ಲಯವಾಗಿ ತಾನೆ\nಹೊಂದಿ ಹೋಗುವದು ಲಯವಾಗಿ ಅದರೊಳ್\nಬಂದುಳಿದು ಹಲವಾಗುವದು ತಾನೆ |  |\nನಿಷ್ಠೆ ನೆಲೆಗೊಳಿಸಿ ನಿಷ್ಠೆಯೊಳ್ ಅಳಿವರು\nನಿಷ್ಠೆ ಉಳ್ಳವರು ನಿಜವಲ್ಲ ತಾನೆ\nನಿಷ್ಠೆಯುಳ್ಳವರು ನಿಜವಲ್ಲ ಇದರಂತೆ\nದುಷ್ಟರು ದುಷ್ಟರೊಳ್ ಅಳಿವರು ತಾನೆ |  |\nಅಳಿದದ್ದು ಅಳಿವುದು ಉಳಿದದ್ದು ಉಳಿವುದು\nಇಳೆಯು ನೀರೊಳ್ ಕರಗುವದು ತಾನೆ\nಇಳೆಯು ನೀರೊಳು ಕರಗಿದ ಕಾಲಕ್ಕೆ\nಬಲವಂತನೊಬ್ಬನು ಬರುವನು ತಾನೆ |  |\nಬಲವಂತ ಬಂದಾಗ ನೆಲಜಲ ನೆಲಮಾಡಲು\nಹಲವುಕಾಲ ಮತ್ತಾಗುವದು ತಾನೆ\nಹಲವುಕಾಲ ಮತ್ತಾಗುವದು ಈ ಪರಿ\nನೆಲೆಯೊಳಳಿವು ಸಾಕಾರಕ್ಕೆ ತಾನೆ |  |\nಆರಾರ ವ್ಯಾಳ್ಯಕ್ಕೆ ಮೀರುವದು ಈ ಭೂಮಿ\nನೀರೊಳು ಕೂಡಿ ನೀರಾಗುವದು ತಾನೆ\nನೀರೊಳು ಕೂಡಿ ನೀರಾಗಿರಲು ಆ ನೀರು\nನೀರರ್ತು ಅಗ್ನಿ ಆಗುವದು ತಾನೆ |  |\nಅನಲಾನ ಉರಿನುಂಗಿ ಅನಿಲಾನ ಒಳಕೊಂಡು\nಅನುವಾಯಿತು ಆಕಾಶ ಆತ್ಮನೊಳು ತಾನೆ\nಅನುವಾಯಿತು ಆತ್ಮನೊಳು ಆಕಾಶ ಆ ಆತ್ಮ\nಚಿನುಮಯನೊಳಗೆ ತನುಮಯ ತಾನೆ |  |\nಲೀಲವನುಳಿದು ತಾ ಲೀಲವಾಗಲು ಮಹಾಂತ\nಮೂಲೋಕವೆಲ್ಲಾ ಸಾಲೋಕ್ಯ ತಾನೆ\nಮೂಲೋಕವೆಲ್ಲಾ ಸಾಲೋಕ್ಯವೆಲ್ಲುಂಟು\nಲೀಲ ಮೇಲಾಗಿ ತಾನಹನು ತಾನೆ.\n"
}