{
    "id": "19104", 
    "vachana": "<font>972<br/>ಸುಳ್ಳು ಸುಳ್ಳು ನಿರ್ಬಯಲ ನಿರುಪಮ ನಿರಾವರಣ<br/>ನಿರ್ಮಾಯ ನಿರ್ಲಯ ನಿಷ್ಕಲ-ಇವು ಆರು ಸುಳ್ಳೆನಿಸಿತ್ತು.<br/>ನಿರ್ಭಾವ ನಿರ್ಜೀವ ನಿರ್ದೇಹ ನಿಜ್ರ್ಯಾತ ನಿರಂಜನ<br/>ನಿರಾಲಂಬ-ಇವು ಆರು ಸತ್ತೆನಿಸಿತ್ತು.<br/>ಸುರಾಳ ನಿರಾಳ  ಅಣು ರೇಣು  ಮಹಾ ಮಹತ್ವ<br/>ಇವು ಆರು ಚಿತ್ತೆನಿಸಿತ್ತು.<br/>ನಿಷ್ಕಾಮ ನಿರ್ಮೋಹ ನಿರ್ಲೋಭ ನಿರ್ಮದ<br/>ನಿರ್ಲೇಪ ನಿಶ್ಚಿಂತ-ಇವು ಆರು ಆನಂದವೆನಿಸಿತ್ತು.<br/>ನಿರಾಶ ನಿರ್ಗುಣ  ನಿಷ್ಕರ್ಮ ನಿರ್ಭಯ<br/>ನಿರ್ಲಜ್ಜ ನಿಃಶಬ್ದ-ಇವು ಆರು ನಿತ್ಯವೆನಿಸಿತ್ತು.<br/>ಚಿನ್ನಾದ ಚಿದ್ಬಿಂದು ಚಿತ್ಕಳೆ ಚಿದ್ರೂಪ ಚಿನ್ಮಯ<br/>ಚಿತ್ಪ್ರಕಾಶ-ಇವು ಆರು ಪರಿಪೂರ್ಣವೆನಿಸಿತ್ತು.<br/>ಪರವಸ್ತು ಘನವಸ್ತು ನಿಜವಸ್ತು ಮಹಾಂತ ಸ್ವಯಂಭು<br/>ಅಖಂಡ-ಇವು ಆರು ಅವಿರಳಪರಂಜ್ಯೋತಿಯೆನಿಸಿತ್ತು.<br/>ಈ ಆರಾರು ಮೂವತ್ತಾರು ಮಹಾತತ್ವಯುಕ್ತವಾಗಿ<br/>ತಾನೆ ತಾನಾದ ಅವಿರಳಪರಂಜ್ಯೋತಿಯೆನಿಸಿದ<br/>ಪರಬ್ರಹ್ಮವೆಂಬ ಮಹಾಬಯಲೊಳಗೆ ತೋರಿಯಡಗಿದ<br/>ಸ್ಥೂಲ ಸೂಕ್ಷ್ಮ ಕಾರಣ ಮಹಾಕಾರಣ ಶೂನ್ಯ<br/>ನಿಶ್ಶೂನ್ಯ-ಇವು ಆರರ ವಿವರ  :<br/>ನಾದ ಬಿಂದು  ಕಳೆ-ಒಂದೇ ಮೂರು, ಮೂರು ಒಂದೆ.<br/>ಇವು ಮೂರು ಒಂದಾದ ಒಡಲಿಂಗೆ<br/>ಶಿವ ಜಗ ಗುರು ಶಿಷ್ಯ ಮಹಾಂತ ಮುಕ್ತಿ-ಇವು ಆರು.<br/>ಈ ಆರು ಮುಖದಿಂದೊಪ್ಪುವ ಚಿದ್ಬೈಲಮೂರ್ತಿಯು ತಾನೆ<br/>ಶಿವ-ಶಕ್ತಿ, ಅಂಗ-ಲಿಂಗ, ನಾನು-ನೀನು<br/>ಎಂಬ ತನ್ನ ತಾನೇ ಒಂದೇ ಎರಡಾದ,<br/>ಎರಡು ಒಂದಾದ ವಿನೋದವೇನೆಂಬೆನಿರುಪಮ ನಿರಾಳ  ಮಹತ್ಪ್ರಭು ಮಹಾಂತಯೋಗಿ.</font>"
}