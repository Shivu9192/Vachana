{
    "id": "/19119", 
    "vachana": "ಆ ಪರಶಿವನ \n  ಹೆತ್ತ ಮತ್ರ್ಯದ ಮಾನವರೊಳಗೆ\nಮಹಾಜ್ಞಾನ ಜನಿಸಿ ಆತ್ಮಜ್ಞಾನವ ಪಡೆದು,\nಆ ಅಖಂಡ ಜ್ಞಾನವ ಮೀರಿ \n  ತಾನಾದರೆ\nಭವ ಶಿವ ಎಂಬೋದೆರಡಿಲ್ಲದಿದ್ದರಾಯಿತು.\nನಾ ತಿಳದೆ ನೀ ತಿಳಿ ಎಂಬುವದು ಹೋದರೆ ಶಬ್ದಮುಗ್ಧ.\nಚೋರ ತಗದಿಟ್ಟ ದ್ರವ್ಯವ ಮತ್ತೊಬ್ಬಚೋರ ಒಯ್ದಂತೆ ಇರಬೇಕು.\nಸರ್ವವು ಒಂದಾದ ಮೇಲೆ ಹಲವು ಮಾತ್ಯಾಕೆ ?\nತಾ ತಿಳಿದ ಮ್ಯಾಲೆ ಸುಮ್ಮನಿರಲ್ಯಾಕೆ ?\nಪ್ರೇಮವಿದ್ದರೆ ಕಾಮಬಿಡುವದ್ಯಾಕೆ ?\nಕಾಮವಿಲ್ಲದಿದ್ದರೆ ಪ್ರೇಮವಿಡುವದ್ಯಾಕೆ ?\nಇವು ಇಲ್ಲದಾತಗೆ ಮೌನಮುದ್ರೆಯ ಮಾಡಿ\nಯೋಚನೆ ಗೊಡವೆ ಯಾಕೆ ?\nಜ್ಞಾನ \n  ನಾಚಿಕೆ ಸಾಲದೆ ?\nಮೂಕರಾದೇವೆಂದು ಜೋಕೆಯಲ್ಲಿರುತ\nಬೇಕಾದ ಕಾಲಕ್ಕೆ ತಾ ಕೈಲೆ ತೋರಿಸುವ ಇಂತಹ ಅನೇಕ ಕಳ್ಳಮೂಳರು\nಲಂಡ್ಕೇನ್ಹಳ್ಳವಗೂಡಿ ಹೋದರು,ನಿರುಪಮ \n  ಮಹತ್ಪ್ರಭು ಮಹಾಂತಯೋಗಿ.\n"
}