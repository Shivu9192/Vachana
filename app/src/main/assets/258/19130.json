{
    "id": "/19130", 
    "vachana": "ಶ್ರೀಗುರುಬಸವದೇವರು ತರುಣ ಬಾರೆಂದು\nಅಂದದಿ ಕರೆದು ಕರುಣಾಜಲದಿ ಮೈದೊಳೆದು,\nಶಿರದಿ ಮೇಲೆ \n  ಪರುಷಹಸ್ತವನಿಟ್ಟು,\nಶಿಕ್ಷಿಸಿ ದೀಕ್ಷೆಯನೆಸಗಿ ಕರ್ಣದೊಳು\nಮಹಾಮಂತ್ರವನೂದಿ ಸದಾಚಾರ ಪೇಳ್ದನೆಂತೆನೆ :\nಗಂಧಪ್ರಸಾದದ ನಿವೃತ್ತಿಕಲೆಯ\nಕರ್ತೃಸಾದಾಖ್ಯದೊಳು ಸತ್ ಲಕ್ಷಣವೆನಿಸಿತ್ತು.\nರಸಪ್ರಸಾದದ ಪ್ರತಿಷ್ಠಾಕಲೆಯ\nಕರ್ಮಸಾದಾಖ್ಯದೊಳು \n  ಲಕ್ಷಣವೆನಿಸಿತ್ತು.\nರೂಪಪ್ರಸಾದದ ವಿದ್ಯಾಕಲೆಯ\nಮೂರ್ತಿಸಾದಾಖ್ಯದೊಳು ಆನಂದ ಲಕ್ಷಣವೆನಿಸಿತ್ತು.\nಸ್ವರೂಪಪ್ರಸಾದದ ಶಾಂತಿಕಲೆಯ\nಅಮೂರ್ತಿಸಾದಾಖ್ಯದೊಳು \n  ಲಕ್ಷಣವೆನಿಸಿತ್ತು.\nಶಬ್ದಪ್ರಸಾದದ ಶಾಂತ್ಯತೀತಕಲೆಯ\nಶಿವಸಾದಾಖ್ಯದೊಳು ಪರಿಪೂರ್ಣ ಲಕ್ಷಣವೆನಿಸಿತ್ತು.\nತೃಪ್ತಿಪ್ರಸಾದದ ಶಾಂತ್ಯತೀತೋತ್ತರಕಲೆಯ\nಮಹಾಸಾದಾಖ್ಯದೊಳು ಅಖಂಡವೆಂಬ ಲಕ್ಷಣವೆನಿಸಿತ್ತು.\nಇಂತು ಗುರುನಿರೂಪವ ಕೈಕೊಂಡು ನಿನ್ನ ಭೇದಿಸಿ\nನಿನ್ನ ಸಾಧಿಸಿ ನಿನ್ನ ಶೋಧಿಸಿ ನಿನ್ನ ಅರಿದಾ\nಬೆಡಗಿನ ಬೆಳಗದೊಳು ನನ್ನ ಮರೆದೆನಯ್ಯನಿರುಪಮ \n  ಮಹತ್ಪ್ರಭು ಮಹಾಂತಯೋಗಿ.\n"
}