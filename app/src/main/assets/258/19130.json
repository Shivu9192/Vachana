{
    "id": "19130", 
    "vachana": "<font>998<br/>ಶ್ರೀಗುರುಬಸವದೇವರು ತರುಣ ಬಾರೆಂದು<br/>ಅಂದದಿ ಕರೆದು ಕರುಣಾಜಲದಿ ಮೈದೊಳೆದು,<br/>ಶಿರದಿ ಮೇಲೆ ಪ್ರಸನ್ನ  ಪರುಷಹಸ್ತವನಿಟ್ಟು,<br/>ಶಿಕ್ಷಿಸಿ ದೀಕ್ಷೆಯನೆಸಗಿ ಕರ್ಣದೊಳು<br/>ಮಹಾಮಂತ್ರವನೂದಿ ಸದಾಚಾರ ಪೇಳ್ದನೆಂತೆನೆ :<br/>ಗಂಧಪ್ರಸಾದದ ನಿವೃತ್ತಿಕಲೆಯ<br/>ಕರ್ತೃಸಾದಾಖ್ಯದೊಳು ಸತ್ ಲಕ್ಷಣವೆನಿಸಿತ್ತು.<br/>ರಸಪ್ರಸಾದದ ಪ್ರತಿಷ್ಠಾಕಲೆಯ<br/>ಕರ್ಮಸಾದಾಖ್ಯದೊಳು ಚಿತ್  ಲಕ್ಷಣವೆನಿಸಿತ್ತು.<br/>ರೂಪಪ್ರಸಾದದ ವಿದ್ಯಾಕಲೆಯ<br/>ಮೂರ್ತಿಸಾದಾಖ್ಯದೊಳು ಆನಂದ ಲಕ್ಷಣವೆನಿಸಿತ್ತು.<br/>ಸ್ವರೂಪಪ್ರಸಾದದ ಶಾಂತಿಕಲೆಯ<br/>ಅಮೂರ್ತಿಸಾದಾಖ್ಯದೊಳು ನಿತ್ಯ  ಲಕ್ಷಣವೆನಿಸಿತ್ತು.<br/>ಶಬ್ದಪ್ರಸಾದದ ಶಾಂತ್ಯತೀತಕಲೆಯ<br/>ಶಿವಸಾದಾಖ್ಯದೊಳು ಪರಿಪೂರ್ಣ ಲಕ್ಷಣವೆನಿಸಿತ್ತು.<br/>ತೃಪ್ತಿಪ್ರಸಾದದ ಶಾಂತ್ಯತೀತೋತ್ತರಕಲೆಯ<br/>ಮಹಾಸಾದಾಖ್ಯದೊಳು ಅಖಂಡವೆಂಬ ಲಕ್ಷಣವೆನಿಸಿತ್ತು.<br/>ಇಂತು ಗುರುನಿರೂಪವ ಕೈಕೊಂಡು ನಿನ್ನ ಭೇದಿಸಿ<br/>ನಿನ್ನ ಸಾಧಿಸಿ ನಿನ್ನ ಶೋಧಿಸಿ ನಿನ್ನ ಅರಿದಾ<br/>ಬೆಡಗಿನ ಬೆಳಗದೊಳು ನನ್ನ ಮರೆದೆನಯ್ಯನಿರುಪಮ ನಿರಾಳ  ಮಹತ್ಪ್ರಭು ಮಹಾಂತಯೋಗಿ.</font>"
}