{
    "id": "9120", 
    "vachana": "<font>988<br/>ಆ ಪರಶಿವ ತಾನೇ ತಾನಾದ, ಲೀಲಾವೇಷದಲ್ಲಿ ಮೇಲಾದ.<br/>ತಾನೇ ಶಿವ, ನಾನೇ ಶಿಷ್ಯ, ನೀನೇ ಗುರುವು, ಏನು ಮುಕ್ತಿ ?<br/>ಈ ಚಾಪಲ್ಯದೊಳಗೆ ನೀ ಹೇಳಿದ್ಹಾಂಗೆ ನಾ ಕೇಳಿದೆನಾಗಿ<br/>ಒಂದೇ ಒಂದೆಂಬೋ ನಿಜಜ್ಞಾನ ಸಾಧಿಸುತ್ತ,<br/>ಆ ನಿಜಜ್ಞಾನದಿಂದೆ ನೋಡಲು,<br/>ಆವರ್ತದಿ ಬೀಜಮಧ್ಯ ಸಾವು ಅಂತ್ಯವಾಗಿ,<br/>ಸರ್ವವು ಸರ್ವಮಯವೆನಿಸಿತ್ತು.<br/>ಮತ್ತೆ ಕಾಮ ಮನ್ಮಥನಲ್ಲಿ, ಕ್ರೋಧ ಯಮನಲ್ಲಿ,<br/>ಲೋಭ ಕುಬೇರನಲ್ಲಿ, ಮೋಹ ಇಂದ್ರನಲ್ಲಿ,<br/>ಮದ ಬ್ರಹ್ಮನಲ್ಲಿ, ಮತ್ಸರ ವರುಣನಲ್ಲಿ.<br/>ಮತ್ತೆ ಭಕ್ತಿ ಬಸವಣ್ಣನಲ್ಲಿ, ವೈರಾಗ್ಯ ಮಡಿವಾಳನಲ್ಲಿ,<br/>ಶಾಂತಿ ಮರುಳಶಂಕರದೇವರಲ್ಲಿ, ನಿಜ  ಅಜಗಣ್ಣನಲ್ಲಿ,<br/>ಜ್ಞಾನ ಚೆನ್ನಬಸವಣ್ಣನಲ್ಲಿ ; ಅರುಹು  ಪ್ರಭುವಿನಲ್ಲಿ, ಕುರುಹು  ಗೊಲ್ಲಾಳನಲ್ಲಿ.<br/>ಮತ್ತೆ ಸುಖ ಸ್ವರ್ಗದಲ್ಲಿ, ದುಃಖ ನರಕದಲ್ಲಿ, ಪುಣ್ಯ ಸತ್ಕರ್ಮದಲ್ಲಿ,<br/>ಪಾಪ ದುಷ್ಕರ್ಮದಲ್ಲಿ, ಜೀವಾತ್ಮ ಪರಮಾತ್ಮನಲ್ಲಿ, ಪರಮಾತ್ಮ ಮೊದಲಲ್ಲೆ.<br/>ಮತ್ತೆ ಹಲವು ಮಲದಲ್ಲಿ<br/>ನಾ ಶಿಷ್ಯನಲ್ಲೇ, ನೀ ಗುರುವಿನಲ್ಲೇ, ತಾ ಶಿವನಲ್ಲೇ,<br/>ಮುಕ್ತಿಯಲ್ಲೇ, ಅಲ್ಲೇನೋ, ಇಲ್ಲೇನೋ ಎಲ್ಲೇನೋ ಎಂತೇನೋ ?<br/>ನಾನೇನೋ ನೀನೇನೋ, ತಾನೇನೋ ಏನೇನೋ ?<br/>ಇದೇ ನಿಜವೆಂಬ ಅರುವು  ಅಡಗಿದುದು ಬೆರಗು.<br/>ಈ ಬೆರಗು  ಹೋದುದೇ ನಿಬ್ಬೆರಗು.<br/>ನಿಬ್ಬೆರಗು ಎಂಬುದೇ ಬಯಲು  ;<br/>ಆ ಬಯಲು  ಬಯಲಾದದ್ದೇ ನಿರ್ಬಯಲು.<br/>ಇದಲ್ಲದೆ ನಿಜವು ತಿಳಿದಿದ್ದು ;<br/>ಆ ನಿಜವು ತಾನಾಗದಿರ್ದರೆ ಆ ಮನುಜರು ಮುಂದೇನಾದರು ?<br/>ಗಜವಿಜಿಗೆ ಹೋತ್ಹೋಯಿತು, ಚದುರರಾದವರೆಲ್ಲಾ ಬದಿರಾಗಿ ಹೋದರು.ನಿರುಪಮ ನಿರಾಳ  ಮಹತ್ಪ್ರಭು ಮಹಾಂತಯೋಗಿ.</font>"
}