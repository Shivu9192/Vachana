{
    "id": "1232", 
    "vachana": "<font>418<br/>ಅಯ್ಯಾ ನಿಮ್ಮ ಶರಣರ ಇರವು,<br/>ಹರಿಯ ಕೈಯ ದೀವಿಗೆಯಂತೆ ಇದ್ದಿತ್ತಯ್ಯಾ.<br/>ನಿಮ್ಮ ಶರಣರ ಸುಳುಹು,<br/>ಪವನನ ಕೈಯ ಪರಿಮಳದಂತೆ ಇದ್ದಿತ್ತಯ್ಯಾ.<br/>ಹುತಾಸನವೆಂಬ ಗದ್ದುಗೆಯ ಮೇಲೆ<br/>ಕರ್ಪುರದರಸುವಂ ಕುಳ್ಳಿರಿಸಲು,<br/>ಅರಸು ಗದ್ದುಗೆಯ ನುಂಗಿದನೊ ?<br/>ಗದ್ದುಗೆ ಅರಸನ ನುಂಗಿತ್ತೊ? ಎಂಬ ನ್ಯಾಯದಲ್ಲಿ<br/>ಕಂಗಳ ಗದ್ದುಗೆಯ ಮೇಲೆ<br/>ಸದ್ಗುರು ಲಿಂಗವೆಂಬ ಅರಸನಂ ಕುಳ್ಳಿರಿಸಲು,<br/>ಆ ಲಿಂಗ ಕಂಗಳ  ನುಂಗಿದನೊ ?<br/>ಕಂಗಳು ಲಿಂಗವ ನುಂಗಿ[ದವೊ]?<br/>ಈ ಉಭಯವ ನುಂಗಿದ ಬೆಡಗು  ಬಿನ್ನಾಣವ,ನಿಜಗುರು ಭೋಗೇಶ್ವರಾ, ನಿಮ್ಮ ಶರಣರಲ್ಲಿ ಕಾಣಬಹುದು.</font>"
}