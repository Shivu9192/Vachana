{
    "id": "/11232", 
    "vachana": "ಅಯ್ಯಾ ನಿಮ್ಮ ಶರಣರ ಇರವು,\nಹರಿಯ ಕೈಯ ದೀವಿಗೆಯಂತೆ ಇದ್ದಿತ್ತಯ್ಯಾ.\nನಿಮ್ಮ ಶರಣರ ಸುಳುಹು,\nಪವನನ ಕೈಯ ಪರಿಮಳದಂತೆ ಇದ್ದಿತ್ತಯ್ಯಾ.\nಹುತಾಸನವೆಂಬ ಗದ್ದುಗೆಯ ಮೇಲೆ\nಕರ್ಪುರದರಸುವಂ ಕುಳ್ಳಿರಿಸಲು,\nಅರಸು ಗದ್ದುಗೆಯ ನುಂಗಿದನೊ ?\nಗದ್ದುಗೆ ಅರಸನ ನುಂಗಿತ್ತೊ? ಎಂಬ ನ್ಯಾಯದಲ್ಲಿ\nಕಂಗಳ ಗದ್ದುಗೆಯ ಮೇಲೆ\nಸದ್ಗುರು ಲಿಂಗವೆಂಬ ಅರಸನಂ ಕುಳ್ಳಿರಿಸಲು,\nಆ ಲಿಂಗ \n  ನುಂಗಿದನೊ ?\nಕಂಗಳು ಲಿಂಗವ ನುಂಗಿ[ದವೊ]?\nಈ ಉಭಯವ ನುಂಗಿದ \n  ಬಿನ್ನಾಣವ,ನಿಜಗುರು ಭೋಗೇಶ್ವರಾ, ನಿಮ್ಮ ಶರಣರಲ್ಲಿ ಕಾಣಬಹುದು.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}