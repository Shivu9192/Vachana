{
    "id": "11236", 
    "vachana": "ಇದ್ದು ಜೀವನಲ್ಲ, ಸತ್ತು ಹೆಣನಲ್ಲ.\nಕತ್ತಲೆ ಮುಟ್ಟಿದ ಬೆಳಗಿನಲ್ಲಿ ಸುಳಿಯದು.\nಹಿಂದಾದಡೆ ಏರುವುದು, ಮುಂದಾದಡೆ ತೋರುವುದು.\nಹಿಡಿಯಲ್ಲ ಕರಿಯಲ್ಲ.\nಇಕ್ಕಿದ ಹೆಜ್ಜೆಯ ತೆಗೆಯದು.\nಮೊನೆಗೆ ನಿಲ್ಲದು, ತೆಕ್ಕೆಗೆ ಬಾರದು.\nಕಾದಬಂದ ಕಲಿಗಳನೆಲ್ಲರ ಆಗಿದಗಿದು ನುಂಗಿತ್ತು ನೋಡಾ.\nಅರಿದೆಹೆನೆಂದಡೆ ಅರಿಯಬಾರದು. ಇದ ಬಲ್ಲವರಾರಯ್ಯಾ ?\nಇಹಪರ ನಷ್ಟವಾದ ಮಹಾವೀರಧೀರರಿಗಲ್ಲದೆ\nಮುಕ್ತಿಗೆ ದೂರವಾದ ಲಿಂಗಾಂಗಿಗಳ\nನೆನಹೆಂಬ ಜೋಡಂ ತೊಟ್ಟು,\nಅವರ ಕರಣಪ್ರಸಾದವೆಂಬ \n  ಘಟಿಕೆಯ ಧರಿಸಿ,\nಗುರುಕರುಣವೆಂಬ ಅಲಗಂ ಪಿಡಿದು,\nಮುಂಡ ಬಿದ್ದಡೂ ತಲೆಯಲ್ಲಿರಿವೆ.ನಿಜಗುರು ಭೋಗೇಶ್ವರಾ ನಾ ನಿಮ್ಮ ಬೇಡುವನಲ್ಲಾ.\n"
}