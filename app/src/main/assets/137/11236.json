{
    "id": "11236", 
    "vachana": "<font>422<br/>ಇದ್ದು ಜೀವನಲ್ಲ, ಸತ್ತು ಹೆಣನಲ್ಲ.<br/>ಕತ್ತಲೆ ಮುಟ್ಟಿದ ಬೆಳಗಿನಲ್ಲಿ ಸುಳಿಯದು.<br/>ಹಿಂದಾದಡೆ ಏರುವುದು, ಮುಂದಾದಡೆ ತೋರುವುದು.<br/>ಹಿಡಿಯಲ್ಲ ಕರಿಯಲ್ಲ.<br/>ಇಕ್ಕಿದ ಹೆಜ್ಜೆಯ ತೆಗೆಯದು.<br/>ಮೊನೆಗೆ ನಿಲ್ಲದು, ತೆಕ್ಕೆಗೆ ಬಾರದು.<br/>ಕಾದಬಂದ ಕಲಿಗಳನೆಲ್ಲರ ಆಗಿದಗಿದು ನುಂಗಿತ್ತು ನೋಡಾ.<br/>ಅರಿದೆಹೆನೆಂದಡೆ ಅರಿಯಬಾರದು. ಇದ ಬಲ್ಲವರಾರಯ್ಯಾ ?<br/>ಇಹಪರ ನಷ್ಟವಾದ ಮಹಾವೀರಧೀರರಿಗಲ್ಲದೆ<br/>ಮುಕ್ತಿಗೆ ದೂರವಾದ ಲಿಂಗಾಂಗಿಗಳ<br/>ನೆನಹೆಂಬ ಜೋಡಂ ತೊಟ್ಟು,<br/>ಅವರ ಕರಣಪ್ರಸಾದವೆಂಬ ವಜ್ರ  ಘಟಿಕೆಯ ಧರಿಸಿ,<br/>ಗುರುಕರುಣವೆಂಬ ಅಲಗಂ ಪಿಡಿದು,<br/>ಮುಂಡ ಬಿದ್ದಡೂ ತಲೆಯಲ್ಲಿರಿವೆ.ನಿಜಗುರು ಭೋಗೇಶ್ವರಾ ನಾ ನಿಮ್ಮ ಬೇಡುವನಲ್ಲಾ.</font>"
}