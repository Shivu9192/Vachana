{
    "id": "1249", 
    "vachana": "<font>435<br/>ಮೂರುಲೋಹದ ಕೋಟೆಗೆ ಏಳುಸುತ್ತಿನ ಅಗಳು  ನೋಡಾ.<br/>ಆ ಕೋಟೆಯೊಳಗೆ ಒಂಬತ್ತು ದುರ್ಗವಿಹವು.<br/>ನಾಲ್ಕೈದು ಹೆಬ್ಬಾಗಿಲಿಹವು. ಕಾಬರಿಗೆ ಕಾಣಬಾರದು.<br/>ಕಂಡೆ ಕಾಣೆನೆಂಬ ಉಭಯದ ಸಂದಳಿದುಳಿದವರಿಗಲ್ಲದೆ ಕಾಣಬಾರದು.<br/>ಆ ಪಟ್ಟಣದೊಳಗೆ ಅತಿರಥ  ಮಹಾರಥರಿಹರು.<br/>ಸಾವಂತ ಭಲ್ಲೂಕರಿಹರು.<br/>ಷಡಾಯತೆ ಚಕ್ರವರ್ತಿಗಳು ಹರಿದು ರಾಜ್ಯವನಾಳುತ್ತಿಹರು.<br/>ಇಪ್ಪತ್ತೆಂಟುಲಕ್ಷ ಭೂತತಂಡವಿಹರು.<br/>ಹದಿನೆಂಟುಲಕ್ಷ ರಾಕ್ಷಸಸ್ತೋಮವಿಹರು.<br/>ಆ ಪಟ್ಟಣವ ಕಾವಳ  ಐವಾಯಲ್ಲಿ ತೆಗೆದು<br/>ಅವಳ ಮೂಗು ಮೊಲೆಯ ಕೊಯ್ದು<br/>ಮೊರೆಗೆಟ್ಟು ಒಡಹುಟ್ಟಿ ದೇವರ ಕೂಡೆ<br/>ಹಾದರವನಾಡಿ, ನಿರಾಳದಲ್ಲಿ ನಿಶ್ಚಟನಾಗಿ<br/>ನಿಃಶೂನ್ಯವೆಂಬ ಸಿಂಹಾಸನದ ಮೇಲೆ<br/>ಸೋಂಕಿಲ್ಲದೆ ಸೊಬಗಿನಲ್ಲಿ ಮೂರ್ತಿಗೊಂಡಿಪ್ಪ<br/>ಆ ಮಹಾಪ್ರಭುವಿನ ಪಾದಕ್ಕೆ<br/>ನಾನು ನಮೋ ನಮೋ ಎಂದು ಬದುಕಿದೆನು ನೋಡಾನಿಜಗುರು ಭೋಗೇಶ್ವರಾ. </font>"
}