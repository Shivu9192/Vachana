{
    "id": "11251", 
    "vachana": "<font>437<br/>ಹಾಲು ಅನಿಲ  ಕಂದಮೂಲ ಪರ್ಣಾಂಬು ಫಲಾದಿಗಳನೆ<br/>ಆಹಾರವ ಕೊಂಡು ಮುಕ್ತರಾದೆಹೆವೆಂಬ ಅಣ್ಣಗಳು ನೀವು ಕೇಳಿರೆ.<br/>ಆಹಾರವ ಕೊಂಡು ಅಣುರೇಣು ನೊರಜ ಸರ್ವ  ಸರ್ಪ ಪಕ್ಷಿಗಳು<br/>ವಾಯುವನೇ ಉಂಡು ಬೆಳೆವವು ನೋಡಾ.<br/>ಖಗ ಮೃಗ  ವಾನರ  ಕ್ರಿಮಿ ಕೀಟಕ  ಇವೆಲ್ಲವೂ<br/>ಕಂದಮೂಲ ಪರ್ಣಾಂಬುವನೆ ಉಂಡು ಬೆಳೆವವು ಕೇಳಿರಣ್ಣಾ.<br/>ಕ್ಷೀರಾಬ್ಧಿಯೊಳಗೆ ಹುಟ್ಟಿದ ಪ್ರಾಣಿಗಳೆಲ್ಲ ಕ್ಷೀರವನೆ ಉಂಡು ಬೆಳೆವವು.<br/>ನಿಮಗೆ ಮುಕ್ತಿಯುಂಟಾದಡೆ ಇವು ಮಾಡಿದ ಪಾಪವೇನು ಹೇಳಿರೇ ?<br/>ವಿಚಾರಿಸುವಡೆ ನಿಮ್ಮಿಂದ ಅವೆ ಹಿರಿಯರು ನೋಡಾ.<br/>ವಾಗದ್ವೈತವ ನುಡಿದು ಅನುವನರಿಯದೆ ಬರುಸೂರೆವೋದಿರಲ್ಲಾ.<br/>ಆದಿ ಅನಾದಿಯ ಅಂಗವ ಮಾಡಿ,<br/>ಆ ಮಹಾ ಅನಾದಿಯ ಪ್ರಕಾಶವನೆ<br/>ಶ್ರೀಗುರು ಸಾಕಾರಮೂರ್ತಿಯಂ ಮಾಡಿ,<br/>ಅಂಗ ಮನ ಪ್ರಾಣ ಸರ್ವಾಂಗದಲ್ಲಿ ನೆಲೆಗೊಳಿಸಿದ ಭೇದವನರಿತು,<br/>ಶ್ರೋತ್ರ ನೇತ್ರ  ಘ್ರಾಣ  ತ್ವಕ್ಕು  ಜಿಹ್ವೆ<br/>ಮೊದಲಾದ ಸರ್ವೇಂದ್ರಿಯದಲ್ಲಿ ವೇಧಿಸಿಕೊಂಡು,<br/>ಶುದ್ಧ ಸುಯಿದಾನ  ಸುಜ್ಞಾನದಿಂದ ಲಿಂಗಾವಧಾನ ಹಿಡಿದು ಅರ್ಪಿಸಿ,<br/>ಆ ಪರಮ ಪ್ರಸಾದವನುಂಡು,<br/>ಮಾತಂಗ ನುಂಗಿದ ನಾರಿವಾಳದ ಫಲದಂತೆ<br/>ಬಯಲುಂಡ ಪರಿಮಳದಂತೆ<br/>ನಿಜಗುರು ಭೋಗಸಂಗನೊಳು ಸಯವಾದ ಶರಣರಿರವು,ಮಿಕ್ಕಿನ ಭವಭಾರಿಗಳಿಗೆಂತು ಸಾಧ್ಯವಪ್ಪುದೊ, ಕೇಳಯ್ಯಾ.</font>"
}