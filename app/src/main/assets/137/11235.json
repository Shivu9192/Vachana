{
    "id": "11235", 
    "vachana": "ಆದಿ ಅನಾದಿಗಳಿಲ್ಲದಂದು ರೂಪು ನಿರೂಪುಗಳಿಲ್ಲದಂದು,\nತನುಮಯ ಚಿನುಮಯವೆಂಬ ನಾಮವು ತಲೆದೋರದಂದು,\nನೀನು ಇಲ್ಲದಿಪ್ಪಂದು,\nಆನು ನಿನ್ನೊಳಗೆ ಹೆಸರಿಲ್ಲದೆ ಇಪ್ಪುದನರಿಯಾ.\nಎನ್ನೊಳಗೆ ಉಭಯನಾಮವು ಪಸರಕ್ಕೆ ಬಾರದಂತೆ\nಚೇತನವಾಗಿ ನೀನಿದ್ದುದನರಿಯಾ.\nಏನು ಕಾರಣ ನೀನು ಶೂನ್ಯನಾದೆ, ನಿನ್ನ ಕಾರಣ ನಾನು ಸಾಕಾರನಾದೆ.\nನಮ್ಮಿಬ್ಬರ ಬಯಕೆಯಿಂದ ಮಹಾದೇವನುದಯಿಸಿದ.\nಆತನ ಮನೋಭಾವದಲ್ಲಿ ನೀನು ಹುಟ್ಟಿದೆ.\nಆತನ ಅಭಯದಲ್ಲಿ \n  ಪುಟ್ಟಿದೆ.\nಇಬ್ಬರಿಗೆ ಮದುವೆಯ ಮಾಡಿ ಕೈಗೂಡಿ,\nಕಂಕಣದಾರವಂ ಕಟ್ಟಿದರಯ್ಯಾ.\nಎನ್ನ ಸೋಂಕಿಂದ ನೀನು ಲಿಂಗವಾದೆ.\nನಿನ್ನ ಸೋಂಕಿಂದ \n  ಅಂಗರೂಪಾದೆ.\nಅದೆಂತೆಂದಡೆ :\nಆನು ತೃಣ, ಎನ್ನೊಳಗಿಪ್ಪ ಅಗ್ನಿ ನೀನು.\nಕರ್ಪುರ ಆನು, ಪರಿಮಳವಾಗಿ ವೇಧಿಸಿಕೊಂಡೆ ನೀ ಅಯ್ಯಾ.\nಎನ್ನ \n  ಕೊನೆಯ ಮೊನೆಯ ಮೇಲೆ\nನೀನು ಮನೆಯ ಮಾಡಿಕೊಂಡಿಪ್ಪೆ,\nನಿನ್ನ ಅಂತರಂಗದೊಳಗೆ \n  ಕಂದನಾಗಿ.\nನಿಜಗುರು ಭೋಗೇಶ್ವರಾ,ನೀ ಮುನ್ನವೋ, ನಾ ಮುನ್ನವೋ ? ಬಲ್ಲಡೆ ಹೇಳಯ್ಯಾ.\n"
}