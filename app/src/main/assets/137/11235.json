{
    "id": "11235", 
    "vachana": "<font>421<br/>ಆದಿ ಅನಾದಿಗಳಿಲ್ಲದಂದು ರೂಪು ನಿರೂಪುಗಳಿಲ್ಲದಂದು,<br/>ತನುಮಯ ಚಿನುಮಯವೆಂಬ ನಾಮವು ತಲೆದೋರದಂದು,<br/>ನೀನು ಇಲ್ಲದಿಪ್ಪಂದು,<br/>ಆನು ನಿನ್ನೊಳಗೆ ಹೆಸರಿಲ್ಲದೆ ಇಪ್ಪುದನರಿಯಾ.<br/>ಎನ್ನೊಳಗೆ ಉಭಯನಾಮವು ಪಸರಕ್ಕೆ ಬಾರದಂತೆ<br/>ಚೇತನವಾಗಿ ನೀನಿದ್ದುದನರಿಯಾ.<br/>ಏನು ಕಾರಣ ನೀನು ಶೂನ್ಯನಾದೆ, ನಿನ್ನ ಕಾರಣ ನಾನು ಸಾಕಾರನಾದೆ.<br/>ನಮ್ಮಿಬ್ಬರ ಬಯಕೆಯಿಂದ ಮಹಾದೇವನುದಯಿಸಿದ.<br/>ಆತನ ಮನೋಭಾವದಲ್ಲಿ ನೀನು ಹುಟ್ಟಿದೆ.<br/>ಆತನ ಅಭಯದಲ್ಲಿ ಆನು  ಪುಟ್ಟಿದೆ.<br/>ಇಬ್ಬರಿಗೆ ಮದುವೆಯ ಮಾಡಿ ಕೈಗೂಡಿ,<br/>ಕಂಕಣದಾರವಂ ಕಟ್ಟಿದರಯ್ಯಾ.<br/>ಎನ್ನ ಸೋಂಕಿಂದ ನೀನು ಲಿಂಗವಾದೆ.<br/>ನಿನ್ನ ಸೋಂಕಿಂದ ಆನು  ಅಂಗರೂಪಾದೆ.<br/>ಅದೆಂತೆಂದಡೆ :<br/>ಆನು ತೃಣ, ಎನ್ನೊಳಗಿಪ್ಪ ಅಗ್ನಿ ನೀನು.<br/>ಕರ್ಪುರ ಆನು, ಪರಿಮಳವಾಗಿ ವೇಧಿಸಿಕೊಂಡೆ ನೀ ಅಯ್ಯಾ.<br/>ಎನ್ನ ಕಂಗಳ  ಕೊನೆಯ ಮೊನೆಯ ಮೇಲೆ<br/>ನೀನು ಮನೆಯ ಮಾಡಿಕೊಂಡಿಪ್ಪೆ,<br/>ನಿನ್ನ ಅಂತರಂಗದೊಳಗೆ ಆನು  ಕಂದನಾಗಿ.<br/>ನಿಜಗುರು ಭೋಗೇಶ್ವರಾ,ನೀ ಮುನ್ನವೋ, ನಾ ಮುನ್ನವೋ ? ಬಲ್ಲಡೆ ಹೇಳಯ್ಯಾ.</font>"
}