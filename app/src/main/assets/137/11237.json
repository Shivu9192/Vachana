{
    "id": "11237", 
    "vachana": "ಕಂಗಳ ತಿರುಳನುರುಹಿ,\nಆದಿಯ ಬೀಜವ ವೇದವರಿಯಲ್ಲಿ ಸುಟ್ಟು,\nಆ ಭಸ್ಮವ ಹಣೆಯಲ್ಲಿ ಧರಿಸಿ,\nಅರಳಿಯ ಮರದೊಳಗಾಡುವ ಗಿಳಿಯ ಎಲೆ ನುಂಗಿತ್ತ ಕಂಡೆ.\nಅರಳಿ ಹೂವಾಯಿತ್ತು, \n  ನಷ್ಟವಾಯಿತ್ತು ನೋಡಾ.\nಎಲೆ ಉದುರಿತ್ತು, ಆ ಮರದ ಮೊದಲಲ್ಲಿಗೆ ಕಿಚ್ಚನಿಕ್ಕಿ,\nಬ್ರಹ್ಮನ ತಲೆಯಲ್ಲಿ ಬೆಣ್ಣೆಯ ಬೆಟ್ಟ\nರುದ್ರಲೋಕಕ್ಕೆ ದಾಳಿ ಮಾಡಿ,\nಗ್ರಾಮದ ಮಧ್ಯದೊಳಗೊಂದು ಕೊಂಡವ ಸುಟ್ಟು,\nಯಜ್ಞ ಪುರುಷನ ಹಿಡಿದು, ಕೈ ಸಂಕಲೆಯನಿಕ್ಕಿ,\nಗಂಗೆವಾಳುಕರಿಗೆ ಕೈವಲ್ಯವನಿತ್ತು,\nಅಷ್ಟಮೂರ್ತಿಯೆಂಬ ನಾಮವ ನಷ್ಟವ ಮಾಡಿ,\nವಿಶ್ವಮೂರ್ತಿಯ ಪಾಶವಂ ಪರಿದು,\nಮುಕ್ತಿ ರಾಜ್ಯಕ್ಕೆ ಪಟ್ಟಮಂ ಕಟ್ಟಿ,\nರುದ್ರಲೋಕಕ್ಕೆ ದಾಳಿ ಮಾಡಿ,\nಆ ಮೂರ್ತಿಗಣೇಶ್ವರರಿಗೆ ಐಕ್ಯಪದವನಿತ್ತು,\nಬಟ್ಟಬಯಲ ಕಟ್ಟಕಡೆಯೆನಿಪ\nಸಿದ್ಭ ನಿಜಗುರು ಭೋಗಸಂಗನಲ್ಲಿ\nಸಯವಾದ ಅಲ್ಲಮ ಅಜಗಣ್ಣ ಚೆನ್ನಬಸವ ಬಸವರಾಜ\nಮುಖ್ಯವಾದ ಲಿಂಗಾಂಗಿಗಳ ಪಾದಕ್ಕೆನಮೋ ನಮೋ ಎಂದು ಬದುಕಿದೆ.\n"
}