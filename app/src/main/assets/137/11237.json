{
    "id": "11237", 
    "vachana": "<font>423<br/>ಕಂಗಳ ತಿರುಳನುರುಹಿ,<br/>ಆದಿಯ ಬೀಜವ ವೇದವರಿಯಲ್ಲಿ ಸುಟ್ಟು,<br/>ಆ ಭಸ್ಮವ ಹಣೆಯಲ್ಲಿ ಧರಿಸಿ,<br/>ಅರಳಿಯ ಮರದೊಳಗಾಡುವ ಗಿಳಿಯ ಎಲೆ ನುಂಗಿತ್ತ ಕಂಡೆ.<br/>ಅರಳಿ ಹೂವಾಯಿತ್ತು, ಫಲ  ನಷ್ಟವಾಯಿತ್ತು ನೋಡಾ.<br/>ಎಲೆ ಉದುರಿತ್ತು, ಆ ಮರದ ಮೊದಲಲ್ಲಿಗೆ ಕಿಚ್ಚನಿಕ್ಕಿ,<br/>ಬ್ರಹ್ಮನ ತಲೆಯಲ್ಲಿ ಬೆಣ್ಣೆಯ ಬೆಟ್ಟ<br/>ರುದ್ರಲೋಕಕ್ಕೆ ದಾಳಿ ಮಾಡಿ,<br/>ಗ್ರಾಮದ ಮಧ್ಯದೊಳಗೊಂದು ಕೊಂಡವ ಸುಟ್ಟು,<br/>ಯಜ್ಞ ಪುರುಷನ ಹಿಡಿದು, ಕೈ ಸಂಕಲೆಯನಿಕ್ಕಿ,<br/>ಗಂಗೆವಾಳುಕರಿಗೆ ಕೈವಲ್ಯವನಿತ್ತು,<br/>ಅಷ್ಟಮೂರ್ತಿಯೆಂಬ ನಾಮವ ನಷ್ಟವ ಮಾಡಿ,<br/>ವಿಶ್ವಮೂರ್ತಿಯ ಪಾಶವಂ ಪರಿದು,<br/>ಮುಕ್ತಿ ರಾಜ್ಯಕ್ಕೆ ಪಟ್ಟಮಂ ಕಟ್ಟಿ,<br/>ರುದ್ರಲೋಕಕ್ಕೆ ದಾಳಿ ಮಾಡಿ,<br/>ಆ ಮೂರ್ತಿಗಣೇಶ್ವರರಿಗೆ ಐಕ್ಯಪದವನಿತ್ತು,<br/>ಬಟ್ಟಬಯಲ ಕಟ್ಟಕಡೆಯೆನಿಪ<br/>ಸಿದ್ಭ ನಿಜಗುರು ಭೋಗಸಂಗನಲ್ಲಿ<br/>ಸಯವಾದ ಅಲ್ಲಮ ಅಜಗಣ್ಣ ಚೆನ್ನಬಸವ ಬಸವರಾಜ<br/>ಮುಖ್ಯವಾದ ಲಿಂಗಾಂಗಿಗಳ ಪಾದಕ್ಕೆನಮೋ ನಮೋ ಎಂದು ಬದುಕಿದೆ.</font>"
}