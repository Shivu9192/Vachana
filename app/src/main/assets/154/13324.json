{
    "id": "3324", 
    "vachana": "<font>176<br/>ಮನ ಅರೋಚಕವಾದಲ್ಲಿ,<br/>ಲವಣ ವಾರಿ  ಪರಿಪಾಕ ಮುಂತಾದ ರಸದ್ರವ್ಯವನೊಲ್ಲದೆಯಿಪ್ಪುದು ವ್ರತವೆ ?<br/>ಅಲ್ಲ, ಅದು ಸೌಕರಿಯವಲ್ಲದೆ.<br/>ಅದೆಂತೆಂದಡೆ:<br/>ಪರದ್ರವ್ಯ ಪರಸತಿ ಹುಸಿ ಕೊಲೆ ಕಳವು ಅತಿಕಾಂಕ್ಷೆಯಂ ಬಿಟ್ಟು,<br/>ಬಂದುದ ನಿಂದಂತೆ ಕಂಡು, ಬಾರದುದಕ್ಕೆ ಕಾಂಕ್ಷೆಯ ಮಾಡದಿಪ್ಪುದೆ,<br/>ಅರುವತ್ತನಾಲ್ಕು ವ್ರತ, ಅಯಿವತ್ತಾರು ಶೀಲ,<br/>ಮೂವತ್ತೆರಡು ನೇಮ ಸಂದಿತ್ತು.ಈಶಾನ್ಯಮೂರ್ತಿ ಮಲ್ಲಿಕಾರ್ಜುನಲಿಂಗದಲ್ಲಿ ಸ್ವಯಂಭುವಾಯಿತ್ತು. </font>"
}