{
    "id": "9296", 
    "vachana": "<font>813<br/>ಅನೇಕ ವೇದಾಗಮಶಾಸ್ತ್ರಪುರಾಣವನೋದಿ ಕೇಳಿದಡೇನು ?<br/>ಮನದ ಕತ್ತಲೆ  ಹರಿಯದು ನೋಡಾ.<br/>ಓಂಕಾರವೆಂಬ ಕಂಬದ ಮೇಲೆ ಮನ ಬುದ್ದಿ ಚಿತ್ತ  ಅಹಂಕಾರವೆಂಬ<br/>ಪಣಿತೆಯನಿಡಿಸಿ, ಅಷ್ಟಮದವೆಂಬ ಬತ್ತಿಯ ತೀವಿ,<br/>ಜ್ಞಾನೇಂದ್ರಿಯ ಕರ್ಮೇಂದ್ರಿಯವೆಂಬ ತೈಲವನೆರೆದು,<br/>ಜ್ಞಾನಾಗ್ನಿಯ ಮುಟ್ಟಿಸಿ, ಸ್ವಯಂಪ್ರಕಾಶವ ಬೆಳಗುವದು ನೋಡಾ.<br/>ಅನಂತಕೋಟಿ ಸೂರ್ಯ-ಚಂದ್ರಾಗ್ನಿಮಯವಾಗಿ<br/>ಮಹಾಜ್ಯೋತಿ ಬೆಳಗುತ್ತಿಹುದು.<br/>ಆ ಮಹಾಜ್ಯೋತಿಪ್ರಕಾಶದಲ್ಲಿ ಆಣವ ಮಾಯಾ ಕಾರ್ಮಿಕವೆಂಬ<br/>ಹುಳುಗಳು ಬಿದ್ದು ಸತ್ತವು.<br/>ಹೃದಯದ ಕತ್ತಲೆ  ಹರಿಯಿತ್ತು ನೋಡಾಅಪ್ರಮಾಣಕೂಡಲಸಂಗಮದೇವಾ.</font>"
}