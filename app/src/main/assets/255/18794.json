{
    "id": "/18794", 
    "vachana": "ಇನ್ನು ಅತಿಸೂಕ್ಷ್ಮಪಂಚಾಕ್ಷರದ ಕಾಂತಿ,\nಅತಿಸೂಕ್ಷ್ಮಪಂಚಾಕ್ಷರದ ನೆಲೆ, ಚಿದಾತ್ಮ-ಪರಮಾತ್ಮನ ಕಾಂತಿ,\nಚಿದಾತ್ಮ-ಪರಮಾತ್ಮನ \n  ಅದೆಂತೆಂದಡೆ :\nಅಖಂಡ ಜ್ಯೋತಿರ್ಮಯವಾಗಿಹ ಆ ಪ್ರಣವದ ತಾರಕಸ್ವರೂಪದಲ್ಲಿ,\nಅರುವತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ\nನಕಾರವಿಹುದು ನೋಡಾ.\nಆ ಪ್ರಣವದ ದಂಡಕಸ್ವರೂಪದಲ್ಲಿ\nಎಪ್ಪತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ\nಮಕಾರವಿಹುದು ನೋಡಾ.\nಆ ಪ್ರಣವದ ಕುಂಡಲಾಕಾರದಲ್ಲಿ\nಎಂಬತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ\nಶಿಕಾರವಿಹುದು ನೋಡಾ.\nಆ ಪ್ರಣವದ ಅರ್ಧಚಂದ್ರಕದಲ್ಲಿ\nತೊಂಬತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ\nವಕಾರವಿಹುದು ನೋಡಾ.\nಆ ಪ್ರಣವದ ದರ್ಪಣಾಕಾರದಲ್ಲಿ\nಸಾವಿರನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ\nಯಕಾರವಿಹುದು ನೋಡಾ.\nಆ ಪ್ರಣವದ ಜ್ಯೋತಿಸ್ವರೂಪದಲ್ಲಿ\nಅನೇಕಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ\nಚಿದಾತ್ಮ-ಪರಮಾತ್ಮರಿಹರು ನೋಡಾ.ಅಪ್ರಮಾಣಕೂಡಲಸಂಗಮದೇವಾ.\n"
}