{
    "id": "18794", 
    "vachana": "<font>451<br/>ಇನ್ನು ಅತಿಸೂಕ್ಷ್ಮಪಂಚಾಕ್ಷರದ ಕಾಂತಿ,<br/>ಅತಿಸೂಕ್ಷ್ಮಪಂಚಾಕ್ಷರದ ನೆಲೆ, ಚಿದಾತ್ಮ-ಪರಮಾತ್ಮನ ಕಾಂತಿ,<br/>ಚಿದಾತ್ಮ-ಪರಮಾತ್ಮನ ನೆಲೆ  ಅದೆಂತೆಂದಡೆ :<br/>ಅಖಂಡ ಜ್ಯೋತಿರ್ಮಯವಾಗಿಹ ಆ ಪ್ರಣವದ ತಾರಕಸ್ವರೂಪದಲ್ಲಿ,<br/>ಅರುವತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ<br/>ನಕಾರವಿಹುದು ನೋಡಾ.<br/>ಆ ಪ್ರಣವದ ದಂಡಕಸ್ವರೂಪದಲ್ಲಿ<br/>ಎಪ್ಪತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ<br/>ಮಕಾರವಿಹುದು ನೋಡಾ.<br/>ಆ ಪ್ರಣವದ ಕುಂಡಲಾಕಾರದಲ್ಲಿ<br/>ಎಂಬತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ<br/>ಶಿಕಾರವಿಹುದು ನೋಡಾ.<br/>ಆ ಪ್ರಣವದ ಅರ್ಧಚಂದ್ರಕದಲ್ಲಿ<br/>ತೊಂಬತ್ತುನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ<br/>ವಕಾರವಿಹುದು ನೋಡಾ.<br/>ಆ ಪ್ರಣವದ ದರ್ಪಣಾಕಾರದಲ್ಲಿ<br/>ಸಾವಿರನೂರುಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ<br/>ಯಕಾರವಿಹುದು ನೋಡಾ.<br/>ಆ ಪ್ರಣವದ ಜ್ಯೋತಿಸ್ವರೂಪದಲ್ಲಿ<br/>ಅನೇಕಕೋಟಿ ಸಿಡಿಲೊಡೆದ ಬಯಲಪ್ರಕಾಶವಾಗಿ<br/>ಚಿದಾತ್ಮ-ಪರಮಾತ್ಮರಿಹರು ನೋಡಾ.ಅಪ್ರಮಾಣಕೂಡಲಸಂಗಮದೇವಾ.</font>"
}