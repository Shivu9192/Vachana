{
    "id": "/18719", 
    "vachana": "ಅನಂತಕೋಟಿ ಸೂರ್ಯ ಚಂದ್ರಾಗ್ನಿ ಪ್ರಕಾಶಮಯವಾಗಿಹ\nಪರಂಜ್ಯೋತಿ ಉದಯವಾಗದಂದು,\nರಾಜಸ \n  ಸಾತ್ವಿಕ ಗುಣತ್ರಯಂಗಳುತ್ಪತ್ಯವಾಗದಂದು,\nಅಕ್ಷರತ್ರಯಂಗಳುತ್ಪತ್ಯವಾಗದಂದು,\nಮಹಾಶೇಷನ ಮೇಲೆ ಭೂಮಿ ಹಾಸದಂದು,\nಹೇಮಾದ್ರಿ ಕೈಲಾಸವಿಲ್ಲದಂದು,\nಗಂಗೆವಾಳುಕ ಸಮಾರುದ್ರರಿಲ್ಲದಂದು,\nಸ್ವರ್ಗ \n  ಪಾತಾಳಲೋಕವಿಲ್ಲದಂದು,\nಭೂಲೋಕ ಭುವರ್ಲೋಕ, ಮಹರ್ಲೋಕ, ಜನರ್ಲೋಕ,\nತಪರ್ಲೋಕ, ಸತ್ಯಲೋಕ, ಸ್ವರ್ಲೋಕ\nಇಂತೀ ಮೇಲೇಳು ಲೋಕಂಗಳಿಲ್ಲದಂದು,\nಅತಲ ವಿತಲ ಸುತಲ ತಲಾತಲ ರಸಾತಲ\nನಿರಾತಳ ಪಾತಾಳಲೋಕಂಗಳೆಂಬ ಕೆಳಗೇಳುಲೋಕಂಗಳಿಲ್ಲದಂದು.\nಮಲಯ ಸಂಸ್ಥಲ ಶಕ್ತಿಮಾನ್ \n  ಮಹೇಂದ್ರ ಋಕ್ಷದಂತ, ಸಹ್ಯವೆಂಬ\nಸಪ್ತಕುಲಪರ್ವತಂಗಳಿಲ್ಲದಂದು,\nಲವಣ \n  ಸುರೆ \n  \n  \n  ಶುದ್ಧಜಲವೆಂಬ\nಸಪ್ತಸಮುದ್ರಂಗಳಿಲ್ಲದಂದು,\nಜಂಬೂದ್ವೀಪ, ಪ್ಲಕ್ಷದ್ವೀಪ, ಕುಶದ್ವೀಪ, ಶಾಕದ್ವೀಪ,\nಶಾಲ್ಮಲೀದ್ವೀಪ, ಪುಷ್ಕರದ್ವೀಪ, ಕ್ರೌಂಚದ್ವೀಪವೆಂಬ\nಸಪ್ತದ್ವೀಪಂಗಳಿಲ್ಲದಂದು,\nನಾಲ್ವತ್ತೆಂಟುಸಾವಿರ ಮುನಿಗಳಿಲ್ಲದಂದು,\nಮೂವತ್ತುಮೂರುಕೋಟಿ ದೇವರ್ಕಳಿಲ್ಲದಂದು,\nಸರ್ವಶೂನ್ಯನಿರಾಲಂಬವಾಗಿದ್ದಂದು,\nನಿರಂಜನಾತೀತನಾಗಿದ್ದನಯ್ಯ ಇಲ್ಲದಂತೆನಮ್ಮ ಅಪ್ರಮಾಣಕೂಡಲಸಂಗಮದೇವ.\n"
}