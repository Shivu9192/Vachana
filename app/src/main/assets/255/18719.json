{
    "id": "18719", 
    "vachana": "<font>376<br/>ಅನಂತಕೋಟಿ ಸೂರ್ಯ ಚಂದ್ರಾಗ್ನಿ ಪ್ರಕಾಶಮಯವಾಗಿಹ<br/>ಪರಂಜ್ಯೋತಿ ಉದಯವಾಗದಂದು,<br/>ರಾಜಸ ತಾಮಸ  ಸಾತ್ವಿಕ ಗುಣತ್ರಯಂಗಳುತ್ಪತ್ಯವಾಗದಂದು,<br/>ಅಕ್ಷರತ್ರಯಂಗಳುತ್ಪತ್ಯವಾಗದಂದು,<br/>ಮಹಾಶೇಷನ ಮೇಲೆ ಭೂಮಿ ಹಾಸದಂದು,<br/>ಹೇಮಾದ್ರಿ ಕೈಲಾಸವಿಲ್ಲದಂದು,<br/>ಗಂಗೆವಾಳುಕ ಸಮಾರುದ್ರರಿಲ್ಲದಂದು,<br/>ಸ್ವರ್ಗ ಮತ್ರ್ಯ  ಪಾತಾಳಲೋಕವಿಲ್ಲದಂದು,<br/>ಭೂಲೋಕ ಭುವರ್ಲೋಕ, ಮಹರ್ಲೋಕ, ಜನರ್ಲೋಕ,<br/>ತಪರ್ಲೋಕ, ಸತ್ಯಲೋಕ, ಸ್ವರ್ಲೋಕ<br/>ಇಂತೀ ಮೇಲೇಳು ಲೋಕಂಗಳಿಲ್ಲದಂದು,<br/>ಅತಲ ವಿತಲ ಸುತಲ ತಲಾತಲ ರಸಾತಲ<br/>ನಿರಾತಳ ಪಾತಾಳಲೋಕಂಗಳೆಂಬ ಕೆಳಗೇಳುಲೋಕಂಗಳಿಲ್ಲದಂದು.<br/>ಮಲಯ ಸಂಸ್ಥಲ ಶಕ್ತಿಮಾನ್ ವಿಂಧ್ಯ  ಮಹೇಂದ್ರ ಋಕ್ಷದಂತ, ಸಹ್ಯವೆಂಬ<br/>ಸಪ್ತಕುಲಪರ್ವತಂಗಳಿಲ್ಲದಂದು,<br/>ಲವಣ ಇಕ್ಷು  ಸುರೆ ಘೃತ  ದಧಿ  ಕ್ಷೀರ  ಶುದ್ಧಜಲವೆಂಬ<br/>ಸಪ್ತಸಮುದ್ರಂಗಳಿಲ್ಲದಂದು,<br/>ಜಂಬೂದ್ವೀಪ, ಪ್ಲಕ್ಷದ್ವೀಪ, ಕುಶದ್ವೀಪ, ಶಾಕದ್ವೀಪ,<br/>ಶಾಲ್ಮಲೀದ್ವೀಪ, ಪುಷ್ಕರದ್ವೀಪ, ಕ್ರೌಂಚದ್ವೀಪವೆಂಬ<br/>ಸಪ್ತದ್ವೀಪಂಗಳಿಲ್ಲದಂದು,<br/>ನಾಲ್ವತ್ತೆಂಟುಸಾವಿರ ಮುನಿಗಳಿಲ್ಲದಂದು,<br/>ಮೂವತ್ತುಮೂರುಕೋಟಿ ದೇವರ್ಕಳಿಲ್ಲದಂದು,<br/>ಸರ್ವಶೂನ್ಯನಿರಾಲಂಬವಾಗಿದ್ದಂದು,<br/>ನಿರಂಜನಾತೀತನಾಗಿದ್ದನಯ್ಯ ಇಲ್ಲದಂತೆನಮ್ಮ ಅಪ್ರಮಾಣಕೂಡಲಸಂಗಮದೇವ.</font>"
}