{
    "id": "9303", 
    "vachana": "<font>820<br/>ಷಟ್ಸ್ಥಲಬ್ರಹ್ಮ ಷಟ್ಸ್ಥಲಬ್ರಹ್ಮವೆಂಬರು.<br/>ಷಟ್ಸ್ಥಲಬ್ರಹ್ಮದ ಭೇದವನಾರು ಬಲ್ಲರು ?<br/>ಷಟ್ಸ್ಥಲಬ್ರಹ್ಮದ ಭೇದವನಾರೂ ಅರಿಯರು.<br/>ಷಟ್ಸ್ಥಲಬ್ರಹ್ಮದ ಭೇದವನರಿದಡೆ ಅರಿಯದಂತಿರಬೇಕು.<br/>ಷಟ್ಸ್ಥಲಬ್ರಹ್ಮದ ಭೇದವನರಿದೆವೆಂಬರು ; ಅರಿದ  ಪರಿಯೆಂತೊ ?<br/>ಷಟ್ಸ್ಥಲಬ್ರಹ್ಮ `ನಿಃಶ್ಯಬ್ದಬ್ರಹ್ಮಮುಚ್ಯತೇ' ಎಂದು<br/>ಶ್ರುತಿಗಳು ಸಾರುತ್ತಿಹುದು.<br/>ಷಟ್ಸ್ಥಲಬ್ರಹ್ಮದ ಭೇದವು ನಿಶ್ಶಬ್ದಬ್ರಹ್ಮಗಲ್ಲದೆ ಅರಿಯಬಾರದು.<br/>ಅರಿದಡೆ ಅರಿಯದಂತಿರಬೇಕು ; ಅರಿದಡೆ ಅರಿವುದು.<br/>ಜಂಗಮನೆ ಲಿಂಗವೆಂದರಿವುದು ;<br/>ಜಂಗಮಪಾದೋದಕ ಪ್ರಸಾದವನು ಲಿಂಗಕ್ಕೆ ಕೊಟ್ಟು ಕೊಳ್ಳಬಹುದು.<br/>ಆ ಲಿಂಗಪ್ರಸಾದ ತಾ ಕೊಳ್ಳಬಹುದು.<br/>ಆ ಲಿಂಗದೊಡನೆ ಸಹಭೋಜನ ಮಾಡಬಹುದು.<br/>ಇಂತೀ ಭೇದವನರಿಯದೆ ಉದ್ದಂಡವೃತ್ತಿಯಲ್ಲಿ ಕೊಂಡನಾದಡೆ<br/>ನಾಯಕನರಕ ತಪ್ಪದು ನೋಡಾಅಪ್ರಮಾಣಕೂಡಲಸಂಗಮದೇವಾ.</font>"
}