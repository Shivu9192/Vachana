{
    "id": "8660", 
    "vachana": "<font>317<br/>ನಿರಂಜನಪ್ರಣವ ಉತ್ಪತ್ಯವಾಗದಂದು<br/>ಅವಾಚ್ಯಪ್ರಣವ ಕಲಾಪ್ರಣವವೆಲ್ಲಿದ್ದುದೊ ?<br/>ಅನಾದಿಪ್ರಣವ ಆದಿಪ್ರಣವ ಉತ್ಪತ್ಯವಾಗದಂದು<br/>ಅಕಾರಪ್ರಣವ ಉಕಾರಪ್ರಣವವೆಲ್ಲಿದ್ದುದೊ ?<br/>ಪರಶಿವಶಕ್ತಿಯ ಸಂಕಲ್ಪದಿಂದ ನಾದ-ಬಿಂದು-ಕಳೆ ಸಂಯುಕ್ತವಾಗಿ<br/>ಅಖಂಡಲಿಂಗ ಉತ್ಪತ್ಯವಾಗದಂದು,<br/>ಬ್ರಹ್ಮ ವಿಷ್ಣು ರುದ್ರ ಈಶ್ವರ ಸದಾಶಿವರೆಲ್ಲಿದ್ದರೊ ?<br/>ಸದ್ಯೋಜಾತ ವಾಮದೇವ ಅಘೋರ  ತತ್ಪುರುಷ<br/>ಈಶಾನವೆಂಬ ಪಂಚಬ್ರಹ್ಮವಿಲ್ಲದಂದು<br/>ಪೃಥ್ವಿ ಅಪ್ಪು  ತೇಜ  ವಾಯು  ಆಕಾಶ ಚಂದ್ರ ಸೂರ್ಯ ಆತ್ಮರೆಂಬ<br/>ಅಷ್ಟತನುಮೂರ್ತಿಗಳೆಲ್ಲಿದ್ದರೊ ?<br/>ಪೃಥ್ವಿ ಅಪ್ಪು  ತೇಜ  ವಾಯು  ಆಕಾಶ ಚಂದ್ರ ಸೂರ್ಯ ಆತ್ಮರೆಂಬ<br/>ಶಿವನ ಅಷ್ಟತನುಮೂರ್ತಿಗಳು ನೆಲೆಗೊಳ್ಳದಂದು<br/>ಅಖಂಡ ಲೋಕಾದಿಲೋಕಂಗಳು ಸಚರಾಚರಗಳೆಲ್ಲಿದ್ದುದೋ ?<br/>ಅಪ್ರಮಾಣಕೂಡಲಸಂಗಮದೇವಾ,ನಿಮ್ಮ ನಿಲವ ಮಹಾನುಭಾವಸುಖಿ ಬಲ್ಲನು.</font>"
}