{
    "id": "18586", 
    "vachana": "<font>243<br/>ಆ ಮಹಾಸದಾಶಿವ ತತ್ವದ<br/>ಪಂಚಮುಖದಲ್ಲಿ ಉತ್ಪತ್ಯವಾದ<br/>ಪಂಚಮಹಾಭೂತಬ್ರಹ್ಮಾಂಡಕಪಾಲದೊಳು<br/>ಪಂಚಭೂತ ಬ್ರಹ್ಮಾಂಡಕಪಾಲ ಉತ್ಪತ್ಯವದೆಂತೆಂದೊಡೆ :<br/>ಆ ಮಹಾಶಿವತತ್ವದ ನಿರ್ಭಾವ  ಮುಖದಲ್ಲಿ ಆತ್ಮನುತ್ಪತ್ಯವಾದನು.<br/>ಆ ಆತ್ಮನಲ್ಲಿ ಆಕಾಶ ಉತ್ಪತ್ಯವಾಯಿತ್ತು.<br/>ಆ ಆಕಾಶದಲ್ಲಿ ವಾಯು  ಉತ್ಪತ್ಯವಾಯಿತ್ತು.<br/>ಆ ವಾಯುವಿನಲ್ಲಿ ಅಗ್ನಿ ಉತ್ಪತ್ಯವಾಯಿತ್ತು.<br/>ಆ ಅಗ್ನಿಯಲ್ಲಿ ಅಪ್ಪು  ಉತ್ಪತ್ಯವಾಯಿತ್ತು.<br/>ಆ ಅಪ್ಪುವಿನಲ್ಲಿ ಪೃಥ್ವಿ ಉತ್ಪತ್ಯವಾಯಿತ್ತು.<br/>ಇದಕ್ಕೆ ಈಶ್ವರ ಉವಾಚ :<br/>``ಆತ್ಮನ್ಯಾಕಾಶಸಂಭೂತಿರಾಕಾಶಾದ್ವಾಯು ಸಂಭವಃ |<br/>ವಾಯೋರಗ್ನಿಃ ಸಮುತ್ಪತ್ತಿರಗ್ನೇರಾಪ ಉದಾಹೃತಂ |<br/>ಅಪ್ ಪೃಥ್ವೀಚ ಸಂಭೂತಿರ್ಲಕ್ಷಣೈಕಪ್ರಭಾವತಃ ||''<br/>ಇಂತೆಂದುದಾಗಿ,ಅಪ್ರಮಾಣಕೂಡಲಸಂಗಮದೇವಾ.</font>"
}