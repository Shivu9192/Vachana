{
    "id": "18833", 
    "vachana": "<font>490<br/>ಲಿಂಗವೆಂಬುದು ನಾದಬಿಂದುಕಲಾತೀತ.<br/>ಲಿಂಗವೆಂಬುದು ಅಖಂಡಜ್ಞಾನ.<br/>ಲಿಂಗವೆಂಬುದು ಅಖಂಡಪರಿಪೂರ್ಣ.<br/>ಲಿಂಗವೆಂಬುದು ನಿಃಶಬ್ದಬ್ರಹ್ಮ.<br/>ಲಿಂಗವೆಂಬುದು ಅಖಂಡಗೋಳಕಾಕಾರ.<br/>ಲಿಂಗವೆಂಬುದು ನಿರಾಳ  ನಿರಂಜನ  ನಿರಾಮಯಾತೀತ.<br/>ಲಿಂಗವೆಂಬುದು ಅತ್ಯತಿಷ್ಟರ್ದಶಾಂಗುಲವೆಂಬ<br/>ಘನಕ್ಕೆ ಘನವಾದ ಮಹಾಘನ.<br/>ಲಿಂಗವೆಂಬುದು ಬ್ರಹ್ಮ  ವಿಷ್ಣು ರುದ್ರ ಈಶ್ವರ ಸದಾಶಿವ ಮೊದಲಾದ<br/>ಸಮಸ್ತ ದೇವರ್ಕಳ ಜನ್ಮಭೂಮಿ.<br/>ಲಿಂಗವೆಂಬುದು ಹರಿಬ್ರಹ್ಮಾದಿಗಳ ನಡುವೆ ನೆಗಳ್ದ  ಜ್ಯೋತಿರ್ಮಯ.<br/>ಇದು ಲಿಂಗದ ವರ್ಮ  ನೋಡಾ.<br/>ಇದಕ್ಕೆ ಮಹಾಲಿಂಗಾಗಮೇ :<br/>``ಅಖಿಲಾರ್ಣವಾ ಲಯಾನಾಂ ಲಿಂಗಮುಖ್ಯಂ ಪರಂ ತಥಾ |<br/>ಪರಂ ಗೂಢಂ ಶರೀರಸ್ಥಂ ಲಿಂಗಕ್ಷೇತ್ರಮನಾದಿವತ್ |<br/>ಯಥಾಮೈಶ್ವರಂ ತೇಜಂ ತಲ್ಲಿಂಗಂ ಪಂಚಸಂಜ್ಞಕಂ ||''<br/>ಇಂತೆಂದುದಾಗಿ.<br/>ಇದಕ್ಕೆ ಮಹಾಲಿಂಗಸೂತ್ರೇ :<br/>``ಅಸಂಖ್ಯಾತ ಮಹಾವಿಷ್ಣು ಅಸಂಖ್ಯಾತ ಪಿತಾಮಹಾಃ |<br/>ಅಸಂಖ್ಯಾತ ಸೇಂದ್ರಾಣಾಂ ಲೀಯತೇ ಸರ್ವದೇವತಾಃ ||<br/>ವಿಷ್ಣುಸಂಜ್ಞಾ ಅಸಂಖ್ಯಾತಾ ಅಸಂಖ್ಯಾತಾಪಿತಾಮಹಾಃ |<br/>ಅಸಂಖ್ಯಾತಾ ದೇವಮುನಯೋ ಗಮ್ಯತೇ ಸರ್ವದೇವತಾಃ ||<br/>ಲೀಯತೇ ಗಮ್ಯತೇ ಯತ್ರ ಯೇನ ಸರ್ವಂ ಚರಾಚರಂ |<br/>ತದೇವ ಲಿಂಗಮಿತ್ಯುಕ್ತಂ ಲಿಂಗತತ್ವಂ ಪರಾಯಣೈಃ ||''ಇಂತೆಂದುದಾಗಿ, ಅಪ್ರಮಾಣಕೂಡಲಸಂಗಮದೇವಾ.</font>"
}