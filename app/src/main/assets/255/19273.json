{
    "id": "19273", 
    "vachana": "<font>790<br/>ಎನ್ನ ಮನ ಬುದ್ಧಿ ಚಿತ್ತ  ಅಹಂಕಾರ ಜ್ಞಾನವೆಂಬ ಭೂಮಿಯ ಮೇಲೆ<br/>ತಮ್ಮ ಕೃಪಾದೃಷ್ಟಿಯೆಂಬ ಗೋಮಯದಲ್ಲಿ<br/>ಸ್ವಯಂಪ್ರಕಾಶವೆಂಬ ಅಗ್ಘವಣಿಯಂ ನೀಡಿ, ಸಮ್ಮಾರ್ಜನೆಯಂ ಮಾಡಿ,<br/>ಎನ್ನ ಅಷ್ಟಮದಂಗಳ ಕುಟ್ಟಿ ರಂಗವಲ್ಲಿಯನಿಕ್ಕಿ,<br/>ನಮಃಶಿವಾಯವೆಂಬ ಬೀಜವಂ ಸುರಿದು,<br/>ನಿರಂಜನಪ್ರಣವ ಅವಾಚ್ಯಪ್ರಣವ ಕಲಾಪ್ರಣವ<br/>ಅನಾದಿಪ್ರಣವ ಆದಿಪ್ರಣವವೆಂಬ<br/>ಪಂಚಕಳಸಂಗಳಲ್ಲಿ ನಿರಂಜನಾತೀತವೆಂಬ ಉದಕವಂ ತುಂಬಿ,<br/>ಪಂಚಾಕ್ಷರವೆಂಬ ಬೀಜದ ಮೇಲೆ<br/>ಪಂಚಪ್ರಣವವೆಂಬ ಪಂಚಕಳಸಂಗಳಂ ಸ್ಥಾಪ್ಯವಂ ಮಾಡಿ,<br/>ಅರುವೆಂಬ ದಾರವಂ ಸುತ್ತಿ, ಇಷ್ಟಲಿಂಗ ಪ್ರಾಣಲಿಂಗ ಭಾವಲಿಂಗ <br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ ಜಂಗಮಲಿಂಗ ಪ್ರಸಾದಲಿಂಗ<br/>ಮಹಾಲಿಂಗವೆಂಬ ನವರತ್ನವಂ ನೀಡಿ,<br/>ಮೂವತ್ತೆಂಟು ಕಲೆಗಳೆಂಬ ದರ್ಭೆಯಂ,<br/>ಅರುವತ್ತುನಾಲ್ಕು ಕಲೆ  ಜ್ಞಾನಂಗಳೆಂಬ ತಳಿರುಗಳಂ ತುಂಬಿ,<br/>ನಿರಾಳವೆಂಬ ವಿಭೂತಿಯಂ ಧರಿಸಿ, ನಿರಂಜನವೆಂಬ ಗಂಧವನಿಟ್ಟು,<br/>ನಿರಾಮಯವೆಂಬ ಅಕ್ಷತೆಯಂ ಸಮರ್ಪಿಸಿ,<br/>ಪರಮಾನಂದವೆಂಬ ಮಧುರಸವನಿರಿಸಿ,<br/>ಅನಂತಕೋಟಿ ಸೂರ್ಯ ಚಂದ್ರಾಗ್ನಿ ಪ್ರಕಾಶವಾಗಿಹ<br/>ನಿರಾಲಂಬವೆಂಬ ಅಷ್ಟದಳಕಮಲ ಪುಷ್ಪವ ಸಮರ್ಪಿಸಿ,<br/>ಜ್ಞಾನವೆಂಬ ಧೂಪಮಂ ಬೀಸಿ,<br/>ಸ್ವಯಂಜ್ಯೋತಿಯೆಂಬ ಆರತಿಯಂ ಬೆಳಗಿ,<br/>ಅಖಂಡಿತವೆಂಬ ನೈವೇದ್ಯವಂ ಸಮರ್ಪಿಸಿ<br/>ಅಖಂಡಾನಂದವೆಂಬ ಅಡಕೆ,<br/>`ಏಕಏವ ನ ದ್ವಿತೀಯಂ ಬ್ರಹ್ಮ'ವೆಂಬ ಎಲೆ,<br/>ಸುರಾಳಬ್ರಹ್ಮವೆಂಬ ಸುಣ್ಣವಂ ತಂದು,<br/>ತಾಂಬೂಲವಂ ಸಮರ್ಪಿಸಿ,<br/>ಈ ಕ್ರಮದಲ್ಲಿ ಕಳಶಾಭಿಷೇಕವಂ ಮಾಡಿ,<br/>ಆ ಶಿಷ್ಯನ ಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯರೆಂಬ<br/>ಗಣತಿಂತಿಣಿಗೆ ದೀರ್ಘದಂಡ ನಮಸ್ಕಾರವಂ ಮಾಡಿಸಿ<br/>ಚಿತ್ಪ್ರಕಾಶವೆಂಬ ವಿಭೂತಿಯ ಸರ್ವಾಂಗವೆಲ್ಲವ ಧೂಳನವಂ ಮಾಡಿ,<br/>ಶಿವಪ್ರಕಾಶವೆಂಬ ಯಜ್ಞೋಪವೀತವಂ ಧರಿಸಿ,<br/>ಅಪ್ರಮಾಣಕೂಡಲಸಂಗನೆಂಬ ಲಿಂಗಕ್ಕೆ<br/>ಪರಮಪರಿಣಾಮವೆಂಬ ಪಂಚಾಮೃತದಲ್ಲಿ ಅಭಿಷೇಕವಂ ಮಾಡಿಸಿ,<br/>ಪರಂಜ್ಞೋತಿಯೆಂಬ ವಿಭೂತಿಯನಿಟ್ಟು<br/>ನಿರಾಳಾತೀತವೆಂಬ ಗಂಧವ ಧರಿಸಿ,<br/>ಅನಾಮಯವೆಂಬ ಅಕ್ಷತೆಯನಿಟ್ಟು<br/>ಪರಾಪರಚಕ್ರದಲ್ಲಿಹ ಮಹಾಕ್ಷಿತಿ ದಳಪದ್ಮಮಂ ಸಮರ್ಪಿಸಿ,<br/>ಸಚ್ಚಿದಾನಂದವೆಂಬ ಧೂಪವಂ ಬೀಸಿ,<br/>ನಿತ್ಯಾನಂದವೆಂಬ ದೀಪವಂ ಬೆಳಗಿ,<br/>ಪರಾಪರವೆಂಬ ನೈವೇದ್ಯವನಿಟ್ಟು,<br/>ಅನುಭಾವವೆಂಬ ಅಡಕೆ, ಅಪ್ರಮೇಯವೆಂಬ ಎಲೆ,<br/>ಸ್ವಾನುಭೂತಿಯೆಂಬ ಸುಣ್ಣವಂ ತಂದು, ತಾಂಬೂಲವಂ ಸಮರ್ಪಿಸಿ,<br/>ಆ ಶಿಷ್ಯನ ಮೂವತ್ತೆರಡು ತತ್ವಸ್ಥಾನದಲ್ಲಿ<br/>ಮಹಾಪ್ರಕಾಶವೆಂಬ ವಿಭೂತಿಯಂ ಧರಿಸಿ,<br/>ನಿರಾಕಾರವೆಂಬ ಹಸ್ತವ ನಿರ್ವಯಲೆಂಬ ಪಂಚಾಮೃತದಲ್ಲಿ ಪ್ರP್ಷಲಿಸಿ,<br/>ಘನಕ್ಕೆ ಘನವಾಗಿಹ ಮಹಾಮಸ್ತಕದ ಮೇಲೆ<br/>ತಮ್ಮ ಪರಬ್ರಹ್ಮವೆಂಬ ಹಸ್ತಕಮಲವನಿರಿಸಿ,<br/>ಅನಂತತೇಜೋಮಯ ಅಪ್ರಮಾಣ  ಅಗೋಚರಕ್ಕತ್ತತ್ತವಾಗಿಹ<br/>ಮಹಾಪ್ರಭಾಕಳೆಯಂ ತೆಗೆದು<br/>ಅಪ್ರಮಾಣಕೂಡಲಸಂಗಯ್ಯನೆಂಬ ಮಹಾಘನಲಿಂಗದ ಮೇಲಿರಿಸಿ,<br/>ಆ ಶಿಷ್ಯನ ನಿರಾಕಾರವೆಂಬ ಕರಸ್ಥಲದಲ್ಲಿ<br/>ಅಪ್ರಮಾಣಕೂಡಲಸಂಗಯ್ಯನೆಂಬ ಮಹಾಘನಲಿಂಗಮಂ ಬಿಜಯಂಗೆಯ್ಸಿ,<br/>ಪರಾಕಾಶವೆಂಬ ಕರ್ಣದ್ವಾರದಲ್ಲಿ<br/>ಅನಾದಿಮೂಲಮಂತ್ರಮಂ ತುಂಬಿ,<br/>`ಭಕ್ತಿ ಭಿP್ಷಂದೇಹಿ' ಎಂದು ಲಿಂಗಾರ್ಪಿತ ಭಿಕ್ಷಮಂ ಬೇಡಿಸಿ,<br/>ಈ ಕ್ರಮದಲ್ಲಿ ನಿರ್ವಾಣದೀಕ್ಷೆಯಂ ಕೊಟ್ಟು<br/>ಎನ್ನ ಕೃತಾರ್ಥನ ಮಾಡಿದ ಅಪ್ರಮಾಣ  ಕೂಡಲಸಂಗಯ್ಯನ<br/>ಶ್ರೀಚರಣಕ್ಕೆ ನಮೋ ನಮೋ ಎನುತಿರ್ದೆನು ಕಾಣಾಅಪ್ರಮಾಣಕೂಡಲಸಂಗಮದೇವಾ.</font>"
}