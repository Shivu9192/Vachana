{
    "id": "/19269", 
    "vachana": "ಮಕಾರದೊಳಗೆ ಮಕಾರವನರಿದು\nಮಕಾರದೊಳಗೆ ಅಕಾರವನರಿದು\nಮಕಾರದೊಳಗೆ ಉಕಾರವನರಿದು\nಮಕಾರದೊಳಗೆ ಒಂಕಾರವನರಿದು\nಮಕಾರದೊಳಗೆ ನಿರಾಳವನರಿದು\nಮಕಾರದೊಳಗೆ ನಿರಂಜನವನರಿದು\nಮಕಾರದೊಳಗೆ ನಿರಾಮಯವನರಿದು\nಮಕಾರದೊಳಗೆ ನಿರಾಮಯಾತೀತವನರಿದು\nಆ ನಿರಾಮಯಾತೀತದಲ್ಲಿ ಬೆರಸಿ ನಿಶ್ಚಿಂತನಾಗಿ ಸುಳಿವ\nನಿಜಸುಳುಹಿಂಗೆ ಭವಂ ನಾಸ್ತಿಯೆಂದುದು ವೇದಂಗಳು.\nಆ ಮಹಾಶರಣನೇ ಶಿವನೆಂದು ಕೊಂಡಾಡುತ್ತಿಹುದು ನೋಡಾ.\nಇದಕ್ಕೆ \n  :\n``ಓಂ ಸಹಸ್ರಶೀರ್ಷಾ ಪುರುಷಃ ಸಹಸ್ರಾಕ್ಷಃ ಸಹಸ್ರಪಾತ್ |\nಸ ಭೂಮಿಂ ವಿಶ್ವತೋವೃತ್ತಾ ್ವ ಅತ್ಯತಿಷ್ಟದ್ದಶಾಂಗುಲಂ ||''\nಎಂದು ಶ್ರುತಿಗಳು ಹೊಗಳುತ್ತಿಹುದ\nಮಹಾಗಮದಲ್ಲಿ ಹೇಳುತ್ತಿಹುದು ನೋಡಾ.ಅಪ್ರಮಾಣಕೂಡಲಸಂಗಮದೇವಾ.\n"
}