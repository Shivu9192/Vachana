{
    "id": "18574", 
    "vachana": "ಇನ್ನು ಆ \n  ಉಕಾರ ಪ್ರಣವ, \n  ಮಕಾರ ಪ್ರಣವ,\nಆದಿ ಅಕಾರಪ್ರಣವ- ಈ ಮೂರು ಪ್ರಣವಂಗಳು ಸಂಯುಕ್ತವಾಗಿ,\nಅಖಂಡ ಮಹಾಜ್ಯೋತಿರ್ಮಯವಾಗಿಹ ಪರಮೋಂಕಾರ ಉತ್ಪತ್ಯವಾಯಿತ್ತು.\nಅದೆಂತೆಂದೊಡೆ :\nಆ \n  ಉಕಾರಪ್ರಣವ, \n  ಮಕಾರಪ್ರಣವ,\nಆದಿ ಅಕಾರಪ್ರಣವ-ಈ ಮೂರು ಬೀಜಾಕ್ಷರ.\nಆದಿ ಉಕಾರಪ್ರಣವವೇ \n  ಬಿಂದುಪ್ರಣವ.\nಆದಿ ಮಕಾರಪ್ರಣವವೇ \n  ಕಲಾಪ್ರಣವ.\nಆದಿ ಅಕಾರಪ್ರಣವವೇ \n  ನಾದಪ್ರಣವ.\nಆದಿ ಉಕಾರಪ್ರಣವವೇ ಸ್ವಯಂಭುಲಿಂಗ.\nಆದಿ ಮಕಾರಪ್ರಣವವೇ ಶಿವತತ್ವ.\nಆದಿ ಅಕಾರಪ್ರಣವವೇ ಗುರುತತ್ವ.\nಇದಕ್ಕೆ ಈಶ್ವರ ಉವಾಚ :\n``ಅಕಾರಂ ಗುರುತತ್ವಂ ಚ ಉಕಾರಂ ಲಿಂಗತತ್ವಕಂ |\nಮಕಾರಂ ಶಿವತತ್ವಂ ಚ ಇತಿ ಭೇದೋ ವರಾನನೇ || ''\nಇಂತೆಂದುದಾಗಿ,\nಆ \n  ಉಕಾರಪ್ರಣವಕ್ಕೆ \n  ಬಿಂದುಪ್ರಣವವೇ ಆಧಾರ.\nಆದಿ ಮಕಾರಪ್ರಣವಕ್ಕೆ \n  ಕಲಾಪ್ರಣವವೇ ಆಧಾರ.\nಆದಿ ಅಕಾರಪ್ರಣವಕ್ಕೆ \n  ನಾದಪ್ರಣವವೇ ಆಧಾರ.\nಆ \n  ಬಿಂದುಪ್ರಣವ, \n  ಕಲಾಪ್ರಣವ, \n  ನಾದಪ್ರಣವಕ್ಕೆ\nಆ \n  ಪ್ರಕೃತಿಪ್ರಣವಕ್ಕೆ ಆ \n  ಪ್ರಾಣಮಾತ್ರೆಪ್ರಣವವೆ ಆಧಾರ.\nಆ ಪ್ರಾಣಮಾತ್ರೆಪ್ರಣವಕ್ಕೆ\nಅಖಂಡ ಮಹಾಜ್ಯೋತಿರ್ಮಯ ಲಿಂಗವೇ ಆಧಾರ.\nಉ ಎಂಬ ಆದಿಬಿಂದುಪ್ರಣವವು, ಮ ಎಂಬ ಆದಿಕಲಾಪ್ರಣವವು\n[ಅಎಂಬ \n  ನಾದಪ್ರಣವವು] ಸಂಯುಕ್ತವಾಗಿ\nಅಖಂಡ ಮಹಾಜ್ಯೋತಿರ್ಮಯವಾಗಿಹ ಪರಮೋಂಕಾರವಾಯಿತ್ತು ನೋಡಾಅಪ್ರಮಾಣಕೂಡಲಸಂಗಮದೇವಾ.\n"
}