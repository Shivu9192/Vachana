{
    "id": "19013", 
    "vachana": "ಇನ್ನು ನಿರ್ಮಲಾವಸ್ಥೆಯ ದರ್ಶನವ ಮಾಡುವಾಗ\nಪಂಚಲಿಂಗಗಳನು ದರ್ಶನವ ಮಾಡುವುದು.\nಅದೆಂತೆಂದಡೆ :\nಅಣವ, ಮಾಯೆ, ಕಾರ್ಮಿಕ, ಮಹಾಮಾಯೆ, ತಿರೋಧಾನಮಲ.\nಆಣವಮಲವಾವುದು ?\nಶಿವನ ನೆನೆಯಲೀಸದಿಹುದು.\nಮಾಯೆಯಾವುದು ?\nತನು \n  ಭುವನಭೋಗಂಗಳ ಬಯಸುತ್ತಿಹುದು,\nಕಾರ್ಮಿಕವಾವುದು ?\nಪುಣ್ಯಪಾಪಂಗಳೆಂದು ಹೆಸರಾಗಿ ಸುಖದುಃಖಂಗಳಾಗಿಹುದು.\nಮಹಾಮಾಯೆ ಯಾವುದು ?\nಪಂಚಕರ್ತನು ರೂಪಾದಿ ದೇಹಾಗಿ ಪ್ರಪಂಚಗಳ ಪ್ರೇರಿಸಿಕೊಂಡಿಹುದು.\nತಿರೋಧಾನಮಲವಾವುದು ?\nಮರಳಿ ಮಾಯಾಭೋಗದಲ್ಲಿ ಬಿದ್ದು ಹೊರಳಾಡಿಸುತ್ತಿಹುದು.\nಈ ಪ್ರಕಾರದಲ್ಲಿ ಪಂಚಮಲಂಗಳನು ಅರಿವುದು ನೋಡಾಅಪ್ರಮಾಣಕೂಡಲಸಂಗಮದೇವಾ.\n"
}