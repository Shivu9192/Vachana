{
    "id": "9013", 
    "vachana": "<font>681<br/>ಇನ್ನು ನಿರ್ಮಲಾವಸ್ಥೆಯ ದರ್ಶನವ ಮಾಡುವಾಗ<br/>ಪಂಚಲಿಂಗಗಳನು ದರ್ಶನವ ಮಾಡುವುದು.<br/>ಅದೆಂತೆಂದಡೆ :<br/>ಅಣವ, ಮಾಯೆ, ಕಾರ್ಮಿಕ, ಮಹಾಮಾಯೆ, ತಿರೋಧಾನಮಲ.<br/>ಆಣವಮಲವಾವುದು ?<br/>ಶಿವನ ನೆನೆಯಲೀಸದಿಹುದು.<br/>ಮಾಯೆಯಾವುದು ?<br/>ತನು ಕರಣ  ಭುವನಭೋಗಂಗಳ ಬಯಸುತ್ತಿಹುದು,<br/>ಕಾರ್ಮಿಕವಾವುದು ?<br/>ಪುಣ್ಯಪಾಪಂಗಳೆಂದು ಹೆಸರಾಗಿ ಸುಖದುಃಖಂಗಳಾಗಿಹುದು.<br/>ಮಹಾಮಾಯೆ ಯಾವುದು ?<br/>ಪಂಚಕರ್ತನು ರೂಪಾದಿ ದೇಹಾಗಿ ಪ್ರಪಂಚಗಳ ಪ್ರೇರಿಸಿಕೊಂಡಿಹುದು.<br/>ತಿರೋಧಾನಮಲವಾವುದು ?<br/>ಮರಳಿ ಮಾಯಾಭೋಗದಲ್ಲಿ ಬಿದ್ದು ಹೊರಳಾಡಿಸುತ್ತಿಹುದು.<br/>ಈ ಪ್ರಕಾರದಲ್ಲಿ ಪಂಚಮಲಂಗಳನು ಅರಿವುದು ನೋಡಾಅಪ್ರಮಾಣಕೂಡಲಸಂಗಮದೇವಾ.</font>"
}