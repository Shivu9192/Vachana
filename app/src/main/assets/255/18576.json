{
    "id": "8576", 
    "vachana": "<font>233<br/>ಇನ್ನು ಆ ಆದಿ  ಮಕಾರಪ್ರಣವ, ಆದಿ  ಅಕಾರಪ್ರಣವ,<br/>ಆದಿ ಉಕಾರಪ್ರಣವ-ಈ ಮೂರೂ ಪ್ರಣವಂಗಳು ಬೀಜಸಂಯುಕ್ತವಾಗಿ<br/>ಅಖಂಡ ಮಹದೋಂಕಾರವಾಯಿತ್ತು.<br/>ಅದೆಂತೆಂದಡೆ :<br/>ಆ ಆದಿ  ಮಕಾರಪ್ರಣವ, ಆದಿ  ಅಕಾರಪ್ರಣವ,<br/>ಆದಿ ಉಕಾರಪ್ರಣವ-ಈ ಮೂರೂ ಪ್ರಣವಂಗಳು ಬೀಜಾಕ್ಷರ.<br/>ಆದಿ ಮಕಾರವೇ ಆದಿ  ಕಲಾಪ್ರಣವ,<br/>ಆದಿ ಅಕಾರವೆ ಆದಿ  ನಾದಪ್ರಣವ.<br/>ಆದಿ ಉಕಾರವೆ ಆದಿ  ಬಿಂದುಪ್ರಣವ.<br/>ಆದಿ ಮಕಾರಪ್ರಣವವೇ ಸರ್ವಾತ್ಮನು.<br/>ಆದಿ ಅಕಾರಪ್ರಣವವೇ ಪರಮಾತ್ಮನು.<br/>ಆದಿ ಉಕಾರಪ್ರಣವವೇ ಶಿವಾತ್ಮನು.<br/>ಇದಕ್ಕೆ ಮಹಾದೇವ ಉವಾಚ:<br/>``ಅಕಾರಂ ಪರಮಾತ್ಮಾ ಚ ಉಕಾರಃ ಶಿವಾತ್ಮಾ ಭವೇತ್ |<br/>ಮಕಾರಂ ಸರ್ವಾತ್ಮಾ ಚ ಇತಿ ಭೇದಂ ವರಾನನೇ ||''<br/>ಇಂತೆಂದುದಾಗಿ,<br/>ಆದಿ ಮಕಾರಕ್ಕೆ ಆದಿ  ಕಲಾಪ್ರಣವವೆ ಆಧಾರ.<br/>ಆದಿ ಅಕಾರಕ್ಕೆ ಆದಿ  ನಾದಪ್ರಣವವೆ ಆಧಾರ.<br/>ಆದಿ ಉಕಾರಕ್ಕೆ ಆದಿ  ಬಿಂದುಪ್ರಣವವೆ ಆಧಾರ.<br/>ಆದಿ ಪ್ರಾಣಮಾತ್ರೆಯಪ್ರಣವಕ್ಕೆ<br/>ಅಖಂಡ ಜ್ಯೋತಿರ್ಮಯಲಿಂಗವೆ ಆಧಾರ.<br/>ಆದಿ ಮ ಎಂದರೆ ಆದಿ  ಕಲಾಪ್ರಣವ.<br/>ಆದಿ ಅ ಎಂದರೆ ಆದಿ  ನಾದಪ್ರಣವ.<br/>ಆದಿ ಉ ಎಂಬ ಆದಿ  ಬಿಂದುಪ್ರಣವದಲ್ಲಿ<br/>ಬಿಂದು ಸಂಯುಕ್ತವಾಗಿ, ಆದಿ  `ಮ' ಎಂಬ ಆದಿ  ಮ ನ ಸ ರ<br/>ಪ್ರಣವದಲ್ಲಿ ಬಂದು ಕೂಡಲು ಮಹದೋಂಕಾರವಾಯಿತ್ತು ನೋಡಾಅಪ್ರಮಾಣಕೂಡಲಸಂಗಮದೇವಾ.</font>"
}