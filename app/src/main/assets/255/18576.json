{
    "id": "/18576", 
    "vachana": "ಇನ್ನು ಆ \n  ಮಕಾರಪ್ರಣವ, \n  ಅಕಾರಪ್ರಣವ,\nಆದಿ ಉಕಾರಪ್ರಣವ-ಈ ಮೂರೂ ಪ್ರಣವಂಗಳು ಬೀಜಸಂಯುಕ್ತವಾಗಿ\nಅಖಂಡ ಮಹದೋಂಕಾರವಾಯಿತ್ತು.\nಅದೆಂತೆಂದಡೆ :\nಆ \n  ಮಕಾರಪ್ರಣವ, \n  ಅಕಾರಪ್ರಣವ,\nಆದಿ ಉಕಾರಪ್ರಣವ-ಈ ಮೂರೂ ಪ್ರಣವಂಗಳು ಬೀಜಾಕ್ಷರ.\nಆದಿ ಮಕಾರವೇ \n  ಕಲಾಪ್ರಣವ,\nಆದಿ ಅಕಾರವೆ \n  ನಾದಪ್ರಣವ.\nಆದಿ ಉಕಾರವೆ \n  ಬಿಂದುಪ್ರಣವ.\nಆದಿ ಮಕಾರಪ್ರಣವವೇ ಸರ್ವಾತ್ಮನು.\nಆದಿ ಅಕಾರಪ್ರಣವವೇ ಪರಮಾತ್ಮನು.\nಆದಿ ಉಕಾರಪ್ರಣವವೇ ಶಿವಾತ್ಮನು.\nಇದಕ್ಕೆ ಮಹಾದೇವ ಉವಾಚ:\n``ಅಕಾರಂ ಪರಮಾತ್ಮಾ ಚ ಉಕಾರಃ ಶಿವಾತ್ಮಾ ಭವೇತ್ |\nಮಕಾರಂ ಸರ್ವಾತ್ಮಾ ಚ ಇತಿ ಭೇದಂ ವರಾನನೇ ||''\nಇಂತೆಂದುದಾಗಿ,\nಆದಿ ಮಕಾರಕ್ಕೆ \n  ಕಲಾಪ್ರಣವವೆ ಆಧಾರ.\nಆದಿ ಅಕಾರಕ್ಕೆ \n  ನಾದಪ್ರಣವವೆ ಆಧಾರ.\nಆದಿ ಉಕಾರಕ್ಕೆ \n  ಬಿಂದುಪ್ರಣವವೆ ಆಧಾರ.\nಆದಿ ಪ್ರಾಣಮಾತ್ರೆಯಪ್ರಣವಕ್ಕೆ\nಅಖಂಡ ಜ್ಯೋತಿರ್ಮಯಲಿಂಗವೆ ಆಧಾರ.\nಆದಿ ಮ ಎಂದರೆ \n  ಕಲಾಪ್ರಣವ.\nಆದಿ ಅ ಎಂದರೆ \n  ನಾದಪ್ರಣವ.\nಆದಿ ಉ ಎಂಬ \n  ಬಿಂದುಪ್ರಣವದಲ್ಲಿ\nಬಿಂದು ಸಂಯುಕ್ತವಾಗಿ, \n  `ಮ' ಎಂಬ \n  ಮ ನ ಸ ರ\nಪ್ರಣವದಲ್ಲಿ ಬಂದು ಕೂಡಲು ಮಹದೋಂಕಾರವಾಯಿತ್ತು ನೋಡಾಅಪ್ರಮಾಣಕೂಡಲಸಂಗಮದೇವಾ.\n"
}