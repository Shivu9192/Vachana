{
    "id": "18533", 
    "vachana": "ಅಂಥ ಬ್ರಹ್ಮಾಂಡವ ಎಂಬತ್ತೊಂಬತ್ತು ಲಕ್ಷದ ಮೇಲೆ\nಸಾವಿರದ ಎಂಟುನೂರಾ ಎಂಬತ್ತೆಂಟು ಬ್ರಹ್ಮಾಂಡವನೊಳಕೊಂಡುದೊಂದು\nಮಾರಣನಿರುತಿಯೆಂಬ ಭುವನ.\nಆ ಭುವನದೊಳು ಮಹಾಭೂತಪ್ರಳಯನೆಂಬ ರುದ್ರಮೂರ್ತಿ ಇಹನು.\nಆ ರುದ್ರಮೂರ್ತಿಯ ಓಲಗದಲ್ಲಿ\nಒಂಬತ್ತು ನೂರಾ ನಾಲ್ವತ್ತು ಕೋಟಿ ಇಂದ್ರ ಬ್ರಹ್ಮ\nನಾರಾಯಣ ರುದ್ರರಿಹರು.\nಒಂಬತ್ತು ನೂರಾ ನಾಲ್ವತ್ತುಕೋಟಿ ಚಂದ್ರಾದಿತ್ಯರು\nವೇದಪುರುಷರು ಮುನೀಂದ್ರರು ದೇವರ್ಕಳಿಹರು ನೋಡಾಅಪ್ರಮಾಣ ಕೂಡಲಸಂಗಮದೇವಾ.\n"
}