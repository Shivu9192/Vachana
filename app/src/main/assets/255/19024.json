{
    "id": "19024", 
    "vachana": "ತತ್ವಮೂರರಾದಿಯನರಿದು,\nಮೂರರೊಳಗೆ ಮೂವತ್ತಾರುತತ್ತ್ವವ ಭೇದಿಸಿ,\nಆ ಮೂವತ್ತಾರುತತ್ತ್ವದೊಳಗೆ\nತ್ವಂಪದ ತತ್ಪದ ಅಸಿಪದಂಗಳನರಿದು,\nಅಕಾರ ಉಕಾರ ಮಕಾರವ ತಿಳಿದು,\nತ್ವಂಪದ ತತ್ಪದ ಅಸಿಪದಂಗಳ\nಅಕಾರ ಉಕಾರ ಮಕಾರದಲ್ಲಿ ಅಡಗಿಸಿ,\nಆ ಪ್ರಣವದ ಶಿರೋಮಧ್ಯದಲ್ಲಿಹುದೆ ಜ್ಯೋತಿರ್ಮಯಲಿಂಗ.\nಆ ಜ್ಯೋತಿರ್ಮಯಲಿಂಗವನರಿದ ಶರಣ\nಜ್ಞಾನಿಯೆಂಬೆನೆ ಜ್ಞಾನಿಯಲ್ಲ, ಅಜ್ಞಾನಿಯೆಂಬೆನೆ ಅದಕ್ಕೆ ಮುನ್ನವೆ ಅಲ್ಲ ,\nದ್ವೈತಿಯೆಂಬೆನೆ ದ್ವೈತಿಯಲ್ಲ, ಅದ್ವೈತಿಯೆಂಬೆನೆ ಅದ್ವೈತಿಯಲ್ಲ,\nಶೂನ್ಯನೆಂಬೆನೆ ಶೂನ್ಯನಲ್ಲ, ನಿಶ್ಶೂನ್ಯನೆಂಬೆನೆ ನಿಶ್ಶೂನ್ಯನಲ್ಲ.\nನಿಮ್ಮ ಶರಣನ ನಿಲವ ನೀನೆ ಬಲ್ಲೆಯಯ್ಯಾಅಪ್ರಮಾಣಕೂಡಲಸಂಗಮದೇವಾ.\n"
}