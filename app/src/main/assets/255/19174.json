{
    "id": "19174", 
    "vachana": "<font>691<br/>ಶ್ರೋತ್ರದ್ವಾರಂಗಳೆರಡು ದ್ವಯದಳ<br/>ನೇತ್ರದ್ವಾರಂಗಳೆರಡು ದ್ವಯದಳ<br/>ಘ್ರಾಣಂಗಳೆರಡು ದ್ವಯದಳ<br/>ಜಿಹ್ವೆ ಅಮಳೋಕ್ಯವೆಂಬ ದ್ವಯದ್ವಾರಂಗಳೆರಡು ದ್ವಯದಳ ನೋಡಾ.<br/>ಇಂತೀ ಮುಖಕಮಲದ ಅಷ್ಟದಳಂಗಳೆ<br/>ಆ ಅಷ್ಟದಳಕಮಲ ನೋಡಾ.<br/>ಅಷ್ಟದಳಕಮಲವ ಮುಟ್ಟದಿಹ<br/>ಚತುರ್ದಳಪದ್ಮದ ಭೇದವದೆಂತೆಂದಡೆ :<br/>ಜೀವಹಂಸನ ಅಕ್ಷರದ್ವಯಗಳೆರಡು.<br/>ದ್ವಿದಳಪದ್ಮ ಪರಮಹಂಸನ ಅಕ್ಷರದ್ವಯಗಳೆರಡು ದ್ವಿದಳಪದ್ಮ ನೋಡಾ.<br/>ಜೀವಹಂಸನ ಅಕ್ಷರದ್ವಯವು ಪರಮಹಂಸನ ಅಕ್ಷರದ್ವಯವು<br/>ಚತುರ್ದಳಪದ್ಮ ನೋಡಾ.<br/>ಆ ಚತುರ್ದಳಪದ್ಮದ ಮಧ್ಯದಲ್ಲಿಹ ಕರ್ಣಿಕಾವಾಸದಲ್ಲಿ<br/>ಅನಂತಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವಾಗಿಹ<br/>ನಿರಾಳಶಂಭುಲಿಂಗವಿಹುದು. ಅದೇ ಮಧ್ಯ ನೋಡಾ.<br/>ಈ ಅಷ್ಟದಳಕಮಲ ಚೌಕಮಧ್ಯದ ಭೇದವ<br/>ಶಿವಯೋಗಿ ಲಿಂಗಾನುಭಾವಿ ಬಲ್ಲನಲ್ಲದೆ<br/>ಲೋಕದ ಜಡರುಗಳೆತ್ತ ಬಲ್ಲರು ಹೇಳಾಅಪ್ರಮಾಣಕೂಡಲಸಂಗಮದೇವಾ.</font>"
}