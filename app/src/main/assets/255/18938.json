{
    "id": "/18938", 
    "vachana": "ಇಡಾ ಪಿಂಗಳ ಸುಷುಮ್ನ ಗಾಂಧಾರಿ \n  ಜಿಂಹ್ವೆ\nಪೂಷ ಪಯಶ್ಚಿನಿ ಅಲಂಬು ಶಂಕಿನಿಯೆಂಬ\nದಶನಾಳಂಗಳು ತಾನಿರ್ದಲ್ಲಿ.\nಇಡಾ ಪಿಂಗಳ ಸುಷುಮ್ನನಾಳ ಮೊದಲಾದ\nದಶನಾಳಂಗಳೊಳಾಡುವ \n  ಪ್ರಾಣ ಅಪಾನ ವ್ಯಾನ ಉದಾನ\nಸಮಾನ ನಾಗ \n  ಕ್ರಕರ ದೇವದತ್ತ\nಧನಂಜಯನೆಂಬ ದಶವಾಯುಗಳು ತಾನಿರ್ದಲ್ಲಿ.\nಅಗ್ನಿಮಂಡಲ ಆದಿತ್ಯಮಂಡಲ ಚಂದ್ರಮಂಡಲವೆಂಬ\nಮಂಡಲತ್ರಯಂಗಳು ತಾನಿರ್ದಲ್ಲಿ.\nತಾನೆ ಯಂತ್ರವಾಹಕನಾಗಿ ಇವೆಲ್ಲವ ತನ್ನ ಲೀಲಾವಿಲಾಸ\nಸೂತ್ರಮಾತ್ರದಲ್ಲಿಯೇ ಆಡಿಸುತ್ತಿಹನಲ್ಲದೆ\nತಾನಾಡನು ತಾ ನೋಡನು ನೋಡಾನಮ್ಮ ಅಪ್ರಮಾಣಕೂಡಲಸಂಗಮದೇವ.\n"
}