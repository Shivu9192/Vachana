{
    "id": "18944", 
    "vachana": "<font>601<br/>ಪೃಥ್ವಿ ಅಪ್ಪು  ತೇಜ  ವಾಯು  ಆಕಾಶವೆಂಬ<br/>ಪಂಚಭೌತಿಕದ ಪಂಚವಿಂಶತಿಗುಣಂಗಳಿಂದಾದ ದೇಹವ ದೇವರೆಂಬರು ;<br/>ಆ ದೇಹವು ದೇವರಲ್ಲ ನೋಡಾ.<br/>ಸಕಲೇಂದ್ರಿಯಕ್ಕೂ ಒಡೆಯನಾಗಿಹ ಮನವ ದೇವರೆಂಬರು ;<br/>ಆ ಮನ ದೇವರಲ್ಲ ನೋಡಾ.<br/>ಆ ಮನದಿಂದಾದ ಬುದ್ಧಿಯ ದೇವರೆಂಬರು ;<br/>ಆ ಬುದ್ಧಿ ದೇವರಲ್ಲ ನೋಡಾ.<br/>ಆ ಬುದ್ಧಿಯಿಂದಾದ ಚಿತ್ತವ ದೇವರೆಂಬರು ;<br/>ಆ ಚಿತ್ತ  ದೇವರಲ್ಲ ನೋಡಾ.<br/>ಆ ಚಿತ್ತದಿಂದಾದ ಅಹಂಕಾರವ ದೇವರೆಂಬರು ;<br/>ಆ ಅಹಂಕಾರ ದೇವರಲ್ಲ ನೋಡಾ.<br/>ಆ ಅಹಂಕಾರದಿಂದ ಜೀವನಾಗಿ ಅಳಿವ ಜೀವವ ದೇವರೆಂಬರು ;<br/>ಆ ಅಳಿವ ಜೀವ ದೇವರಲ್ಲ ನೋಡಾ.<br/>ಇವೆಲ್ಲ ಅಳಿವವಲ್ಲದೆ ಉಳಿವವಲ್ಲ ; ದೇವರಿಗೆ ಅಳುವುಂಟೆ ?<br/>ಅಳಿವಿಲ್ಲದ ಪರಶಿವತತ್ವವ ತಾನೆಂದರಿದಡೆ, ತಾನೇ ದೇವ ನೋಡಾಅಪ್ರಮಾಣಕೂಡಲಸಂಗಮದೇವ.</font>"
}