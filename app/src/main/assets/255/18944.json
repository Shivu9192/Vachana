{
    "id": "/18944", 
    "vachana": "ಪೃಥ್ವಿ \n  \n  \n  ಆಕಾಶವೆಂಬ\nಪಂಚಭೌತಿಕದ ಪಂಚವಿಂಶತಿಗುಣಂಗಳಿಂದಾದ ದೇಹವ ದೇವರೆಂಬರು ;\nಆ ದೇಹವು ದೇವರಲ್ಲ ನೋಡಾ.\nಸಕಲೇಂದ್ರಿಯಕ್ಕೂ ಒಡೆಯನಾಗಿಹ ಮನವ ದೇವರೆಂಬರು ;\nಆ ಮನ ದೇವರಲ್ಲ ನೋಡಾ.\nಆ ಮನದಿಂದಾದ ಬುದ್ಧಿಯ ದೇವರೆಂಬರು ;\nಆ ಬುದ್ಧಿ ದೇವರಲ್ಲ ನೋಡಾ.\nಆ ಬುದ್ಧಿಯಿಂದಾದ ಚಿತ್ತವ ದೇವರೆಂಬರು ;\nಆ \n  ದೇವರಲ್ಲ ನೋಡಾ.\nಆ ಚಿತ್ತದಿಂದಾದ ಅಹಂಕಾರವ ದೇವರೆಂಬರು ;\nಆ ಅಹಂಕಾರ ದೇವರಲ್ಲ ನೋಡಾ.\nಆ ಅಹಂಕಾರದಿಂದ ಜೀವನಾಗಿ ಅಳಿವ ಜೀವವ ದೇವರೆಂಬರು ;\nಆ ಅಳಿವ ಜೀವ ದೇವರಲ್ಲ ನೋಡಾ.\nಇವೆಲ್ಲ ಅಳಿವವಲ್ಲದೆ ಉಳಿವವಲ್ಲ ; ದೇವರಿಗೆ ಅಳುವುಂಟೆ ?\nಅಳಿವಿಲ್ಲದ ಪರಶಿವತತ್ವವ ತಾನೆಂದರಿದಡೆ, ತಾನೇ ದೇವ ನೋಡಾಅಪ್ರಮಾಣಕೂಡಲಸಂಗಮದೇವ.\n"
}