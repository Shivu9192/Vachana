{
    "id": "8935", 
    "vachana": "<font>592<br/>ಅನಂತಕೋಟಿ ಇಂದ್ರಾದಿಗಳೆಲ್ಲ ಇಂದ್ರಸಂಸಾರಕ್ಕೊಳಗಾಗಿ<br/>ತನ್ನ ತಾನರಿಯದೆ ತಾನಾರೆಂದು ತಿಳಿಯದೆ<br/>ಭವರೋಗಂಗಳಿಗೊಳಗಾಗಿ ಕೆಟ್ಟರು ನೋಡಾ.<br/>ಅನಂತಕೋಟಿ ಬ್ರಹ್ಮಾದಿಗಳೆಲ್ಲ ಬ್ರಹ್ಮಸಂಸಾರಕ್ಕೊಳಗಾಗಿ<br/>ತನ್ನ ತಾನರಿಯದೆ ತಾನಾರೆಂದು ತಿಳಿಯದೆ<br/>ಭವಸಾಗರದೊಳು ಬಿದ್ದು ಕೆಟ್ಟರು ನೋಡಾ.<br/>ಅನಂತಕೋಟಿ ವಿಷ್ಣ್ವಾದಿಗಳೆಲ್ಲ ವಿಷ್ಣು ಸಂಸಾರಕ್ಕೊಳಗಾಗಿ<br/>ತನ್ನ ತಾನರಿಯದೆ ತಾನಾರೆಂದು ತಿಳಿಯದೆ<br/>ಭವಾರಣ್ಯದೊಳು ಬಿದ್ದು ಮುಳುಗಿ ಏಳಲರಿಯದೆ ಕೆಟ್ಟರು ನೋಡಾ.<br/>ಮೀನಜ ರೋಮಜ  ಚಿಪ್ಪಜ  ಡೊಂಕಜ ಚಿಡುಕಜ<br/>ಸಾರಂಗನೆಂಬ ಮುನಿಗಳು ಮೊದಲಾಗಿ ಅನಂತಕೋಟಿ ಮುನಿಗಳೆಲ್ಲಾ<br/>ಮುನಿಸಂಸಾರಕ್ಕೊಳಗಾಗಿ ತನ್ನ ತಾನರಿಯದೆ ತಾನಾರೆಂದು ತಿಳಿಯದೆ<br/>ಜನನಮರಣಕ್ಕೊಳಗಾಗಿ ಕೆಟ್ಟರು ನೋಡಾ.<br/>ಮೂವತ್ಮೂರುಕೋಟಿ ದೇವರ್ಕಳು ಮೊದಲಾಗಿ ಅನಂತಕೋಟಿ ದೇವರ್ಕಳೆಲ್ಲ<br/>ದೇವಸಂಸಾರಕ್ಕೊಳಗಾಗಿ ತನ್ನ ತಾನರಿಯದೆ, ತಾನಾರೆಂದು ತಿಳಿಯದೆ<br/>ಜನನಮರಣಕ್ಕೊಳಗಾಗಿ ಕೆಟ್ಟರು ನೋಡಾ.<br/>ಇವರೆಲ್ಲ ಕೆಟ್ಟಕೇಡಿಂಗೆ ಕಡೆಯಿಲ್ಲ.<br/>ನಾಮ ರೂಪ ಕ್ರಿಯಾತೀತವಾಗಿಹ ಪರಬ್ರಹ್ಮವೇ ತಾನೆಂದು ಅರಿದ<br/>ಮಹಾಶರಣನ ಭವರೋಗಂಗಳು ಮುಟ್ಟಲಮ್ಮವು ನೋಡಾಅಪ್ರಮಾಣಕೂಡಲಸಂಗಮದೇವಾ.</font>"
}