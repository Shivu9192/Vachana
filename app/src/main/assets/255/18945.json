{
    "id": "18945", 
    "vachana": "<font>602<br/>ಪಿಂಗಳನಾಳದಲ್ಲಿ ಆಡುವ ಸೂರ್ಯನ ದೇವರೆಂಬರು ;<br/>ಆ ಸೂರ್ಯ ದೇವರಲ್ಲ ನೋಡಾ.<br/>ಇಡಾನಾಳದಲ್ಲಿ ಆಡುವ ಚಂದ್ರನ ದೇವರೆಂಬರು ;<br/>ಆ ಚಂದ್ರನು ದೇವರಲ್ಲ ನೋಡಾ.<br/>ಸುಷುಮ್ನನಾಳದಲ್ಲಿ ಆಡುವ ಜೀವಾತ್ಮನ ದೇವರೆಂಬರು ;<br/>ಆ ಜೀವಾತ್ಮನು ದೇವರಲ್ಲ ನೋಡಾ.<br/>ಆ ಇಡಾ ಪಿಂಗಳ ಸುಷುಮ್ನ ನಾಳದೊಳಾಡುವ<br/>ಚಂದ್ರ ಸೂರ್ಯ ಜೀವಾತ್ಮರಿಗೆ ಪರಬ್ರಹ್ಮವೇ ಜನಕನೆಂದರಿದು<br/>ಆ ಪರಬ್ರಹ್ಮವೇ ತಾನೆಂದರಿದಡೆ ತಾನೆ ದೇವ ನೋಡಾ,ಅಪ್ರಮಾಣಕೂಡಲಸಂಗಮದೇವ.</font>"
}