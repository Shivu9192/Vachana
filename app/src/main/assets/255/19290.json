{
    "id": "9290", 
    "vachana": "<font>807<br/>ತನ್ನನುಭೂತಿಯಲ್ಲಿ ತಾ ಕಂಡ ಶರಣನ ನಿಲವು<br/>ಕುರುಹಲ್ಲ-ಗುಣವಲ್ಲ, ರೂಪಲ್ಲ-ನಿರೂಪಲ್ಲ, ಹೊಸದಲ್ಲ-ಹಳದಲ್ಲ,<br/>ಒಳಗಲ್ಲ-ಹೊರಗಲ್ಲ, ಹಿಂದಲ್ಲ-ಮುಂದಲ್ಲ, ಕೆಳಗಲ್ಲ-ಮೇಲಲ್ಲ<br/>ಎಂದುದು ನೋಡಾ ಶ್ರುತಿಗಳು.<br/>ತನ್ನನುಭೂತಿಯಲ್ಲಿ ತಾ ಕಂಡ ಶರಣನ ನಿಲವು<br/>ದಶಚಕ್ರಂಗಳಲ್ಲ, ಅವಸ್ಥೆಗಳೈದಲ್ಲ, ಆರಕ್ಷರವಲ್ಲ, ಆರು ವರ್ಣವಲ್ಲ,<br/>ಐದು ಮಂಡಲವಲ್ಲವೆಂದುದು ನೋಡಾ ಶ್ರುತಿಗಳು.<br/>ತನ್ನನುಭೂತಿಯಲ್ಲಿ ತಾ ಕಂಡ ಶರಣನ ನಿಲವು<br/>ಚತುರ್ದಶ ನಾಡಿಗಳಲ್ಲ, ಚತುರ್ದಶ ವಾಯುಗಳಲ್ಲ,<br/>ಪಂಚವಿಂಶತಿ ತತ್ತ್ವವಲ್ಲ, ಅಷ್ಟವಿಂಶತಿ ತತ್ತ  ್ವವಲ್ಲ,<br/>ಛತ್ತೀಸ ತತ್ತ  ್ವವಲ್ಲವೆಂದುದು ನೋಡಾ ಶ್ರುತಿಗಳು.<br/>ತನ್ನನುಭೂತಿಯಲ್ಲಿ ತಾ ಕಂಡ ಶರಣನ ನಿಲವು<br/>ಐವತ್ತೆರಡಕ್ಷರವಲ್ಲ, ಐದು  ಭೂತವಲ್ಲ, ಆರು ಸಾದಾಖ್ಯವಲ್ಲ,<br/>ಆರು ಕಲೆಗಳಲ್ಲ, ಆರು ಶಕ್ತಿಗಳಲ್ಲ,<br/>ತೂರ್ಯ ತೂರ್ಯಾತೀತವಲ್ಲ, ಪುರುಷನಲ್ಲ,<br/>ಪರವಲ್ಲವೆಂದುದು ನೋಡಾ ಶ್ರುತಿಗಳು.<br/>ತನ್ನನುಭೂತಿಯಲ್ಲಿ ತಾ ಕಂಡ ಶರಣನ ನಿಲವು<br/>ವ್ಯೋಮ ವ್ಯೋಮಾತೀತವಲ್ಲ, ವಾಚಾಮಗೋಚರವಲ್ಲ,<br/>ನಿತ್ಯನಿರಂಜನ ನಿರಾಳ, ನಿರಾಮಯವಲ್ಲ ನಿರಾಮಯಾತೀತಕತ್ತತ್ತ<br/>ಅತ್ಯತಿಷ್ಠದ್ದಶಾಂಗುಲವೆಂದುದು ನೋಡಾ ಶ್ರುತಿಗಳುಅಪ್ರಮಾಣಕೂಡಲಸಂಗಮದೇವಾ.</font>"
}