{
    "id": "19146", 
    "vachana": "ಪರತತ್ತ್ವದ ಆಕಾಶದ ಮೇಲೆ \n  ವಿಶುದ್ಧಿಚಕ್ರ.\nಅಲ್ಲಿಯ \n  ನೂರಾ ಎಂಬತ್ತುದಳದಪದ್ಮ.\nಆ ಪದ್ಮದ ವರ್ಣ ನೂರುಸಾವಿರದಾರುನೂರು ಕೋಟಿ\nಸೂರ್ಯಚಂದ್ರಾಗ್ನಿ ಪ್ರಕಾಶದ ವರ್ಣ.\nಅಲ್ಲಿಯ ಅಕ್ಷರ ನೂರಾ ಎಂಬತ್ತಕ್ಷರ ;\nಆ ಅಕ್ಷರ ಜ್ಞಾನಾತೀತವಾಗಿಹುದು.\nಅಲ್ಲಿಯ ಶಕ್ತಿ ನಿರಾಮಯವೆಂಬ ಮಹಾಶಕ್ತಿ.\nಆನಂದಬ್ರಹ್ಮವೆ ಅಧಿದೇವತೆ.\nಅಲ್ಲಿಯ \n  ನಿರಾಳಾನಂದವೆಂಬ ಮಹಾನಾದ.\nಅಲ್ಲಿಯ ಬೀಜಾಕ್ಷರ ಅವಾಚ್ಯಪ್ರಣವ ನೋಡಾ\nಅಪ್ರಮಾಣಕೂಡಲಸಂಗಮದೇವಾ. ||  ||\n"
}