{
    "id": "8742", 
    "vachana": "<font>399<br/>ಆ ಆದಿ  ಪ್ರಣವದ ನೆನಹುಮಾತ್ರದಲ್ಲಿ<br/>ಆದಿ ಅಕಾರ, ಆದಿ  ಉಕಾರ, ಆದಿ  ಮಕಾರವೆಂಬ<br/>ಪ್ರಣವತ್ರಯಂಗಳುತ್ಪತ್ಯವಾಯಿತ್ತು .<br/>ಆ ಆದಿ  ಅಕಾರ, ಆದಿ  ಉಕಾರ, ಆದಿ  ಮಕಾರ-ಇವು ಮೂರು ಬೀಜಾಕ್ಷರ.<br/>ಆದಿ ಅಕಾರವೆ ಆದಿನಾದ, ಆದಿ  ಉಕಾರವೇ ಆದಿಬಿಂದು,<br/>ಆದಿ ಮಕಾರವೆ ಆದಿಕಲೆ.<br/>ಆದಿ ಅಕಾರವೇ ನಿರಾಳಾತ್ಮನು, ಆದಿ  ಉಕಾರವೇ ನಿರಂಜನಾತ್ಮನು,<br/>ಆದಿ ಮಕಾರವೆ ನಿರಾಮಯಾತ್ಮಕನು ನೋಡಾ.<br/>ಇದಕ್ಕೆ ಶ್ರೀಮಹಾದೇವೋವಾಚ:<br/>``ಅಕಾರಂ ನಾದರೂಪೇಣ ಉಕಾರೋ ಬಿಂದುರುಚ್ಯತೇ |<br/>ಮಕಾರಂತು ಕಲಾಶ್ಚೈವ ನಾದಬಿಂದುಕಲಾತ್ಮನೇ ||<br/>ಓಂಕಾರೋ ಜ್ಯೋತಿರೂಪಂಚ ಓಂಕಾರೋ ಪರಮೇಶ್ವರಃ |<br/>ನಾದರೂಪಂ ನಿರಾಲಂಬಂ ಬಿಂದುರೂಪಂ ನಿರಂಜನಂ |<br/>ನಾದಬಿಂದೂಭಯೋಃ ಕರ್ತಾ ರುದ್ರಃ ಶಂಭುಃ ನಿರಾಮಯಃ ||''<br/>ಇಂತೆಂದುದಾಗಿ,ಅಪ್ರಮಾಣಕೂಡಲಸಂಗಮದೇವಾ.</font>"
}