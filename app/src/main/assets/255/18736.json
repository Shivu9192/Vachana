{
    "id": "/18736", 
    "vachana": "ಆದಿ ಅಕಾರದಲ್ಲಿ ತಾರಕಸ್ವರೂಪ ದಂಡಕಸ್ವರೂಪ\nಉತ್ಪತ್ಯವಾಗದ ಮುನ್ನ ಮುನ್ನ,\nಆದಿ ಉಕಾರದಲ್ಲಿ ಕುಂಡಲಾಕಾರ ಅರ್ಧಚಂದ್ರಕಸ್ವರೂಪ\nಉತ್ಪತ್ಯವಾಗದ ಮುನ್ನ ಮುನ್ನ,\nಆದಿ ಮಕಾರದಲ್ಲಿ ದರ್ಪಣಾಕಾರ ಜ್ಯೋತಿಸ್ವರೂಪ\nಉತ್ಪತ್ಯವಾಗದ ಮುನ್ನ ಮುನ್ನ,\nಆದಿ ಅಕಾರ ಉಕಾರ ಮಕಾರ-ಈ ಮೂರು ಏಕವಾಗಿ\nಅಖಂಡಜ್ಯೋತಿರ್ಮಯವಾಗಿಹ ಗೋಳಕಾಕಾರಪ್ರಣವ\nಉತ್ಪತ್ಯವಾಗದ ಮುನ್ನ ಮುನ್ನವೆ\nಓಂಕಾರವೆಂಬ ಅನಾದಿಪ್ರಣವವಾಗಿದ್ದನು ನೋಡಾ ಇಲ್ಲದಂತೆನಮ್ಮ ಅಪ್ರಮಾಣಕೂಡಲಸಂಗಮದೇವನು.\n"
}