{
    "id": "/19270", 
    "vachana": "ಮಂತ್ರ ಹನ್ನೊಂದು, \n  ತೊಂಬತ್ತುನಾಲ್ಕನರಿದು\nಮೇಲಾಗಿ ಮನ ಮಹಾಘನದಲ್ಲಿ ನಿಂದಡೆ,\nಆಚಾರ್ಯನೆಂದುದು ನೋಡಾ ಶ್ರುತಿಗಳು.\nವರ್ಣ ಐವತ್ತೆರಡು, \n  ಇನ್ನೂರ ಇಪ್ಪತ್ತುನಾಲ್ಕವನರಿದು,\nಮೇಲಾಗಿ ಮನ ಮಹಾಘನದಲ್ಲಿ ನಿಂದರೆ\nಆಚಾರ್ಯನೆಂದುದು ನೋಡಾ ಶ್ರುತಿಗಳು.\nಮೂವತ್ತಾರು ತತ್ವವನರಿದು, ಷಟ್‍ಕಲೆಗಳ ತಿಳಿದು\nಮೇಲಾಗಿ ಮನ ಮಹಾಘನದಲ್ಲಿ ನಿಂದಡೆ\nಆಚಾರ್ಯನೆಂದುದು ನೋಡಾ ಶ್ರುತಿಗಳು.\nಮೂವತ್ತೆಂಟು ಕಲೆಗಳು, ಅರುವತ್ತುನಾಲ್ಕು \n  ಜ್ಞಾನವನರಿದು\nಮೇಲಾಗಿ ಮನ ಮಹಾಘನದಲ್ಲಿ ನಿಂದರೆ ಅವರ\nವೇದಂಗಳು ಜಗದಾರಾಧ್ಯರೆಂದು ನಮೋ ನಮೋ ಎಂದುದು ನೋಡಾಅಪ್ರಮಾಣಕೂಡಲಸಂಗಮದೇವಾ.\n"
}