{
    "id": "18734", 
    "vachana": "<font>391<br/>ಏನು ಏನೂ ಎನಲಿಲ್ಲದ ಮಹಾಘನ ಚಿತ್ಕಲಾಪ್ರಣವದ <br/>ನೆನಹುಮಾತ್ರದಲ್ಲಿ ಅನಾದಿಪ್ರಣವದ ಉತ್ಪತ್ಯವಾಯಿತ್ತು.<br/>ಆ ಅನಾದಿಪ್ರಣವಸ್ಥಲದ ವಚನವೆಂತೆಂದಡೆ :<br/>ಆದಿ ಅಕಾರ ಆದಿ  ಉಕಾರ ಆದಿ  ಮಕಾರವೆಂಬ<br/>ಆದಿ ಅಕ್ಷರತ್ರಯಂಗಳಿಲ್ಲದಂದು.<br/>ಆದಿ ನಾದ  ಆದಿ  ಬಿಂದು  ಆದಿ  ಕಲೆಗಳೆಂಬ ಭಿನ್ನನಾಮ ತಲೆದೋರದಂದು,<br/>ಆದಿ ಪ್ರಕೃತಿ ಆದಿ  ಪ್ರಾಣವಿಲ್ಲದಂದು,<br/>ಅಖಂಡ ಜ್ಯೋತಿರ್ಮಯವಾಗಿಹ ಗೊಳಕಾಕಾರಪ್ರಣವ<br/>ಜ್ಯೋತಿರ್ಲಿಂಗವಿಲ್ಲದಂದು,<br/>ಓಂಕಾರವೆಂಬ ಅನಾದಿಪ್ರಣವವಾಗಿದ್ದನು ನೋಡಾ ಇಲ್ಲದಂತೆ,ನಮ್ಮ ಅಪ್ರಮಾಣಕೂಡಸಂಗಮದೇವನು</font>"
}