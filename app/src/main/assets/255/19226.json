{
    "id": "9226", 
    "vachana": "<font>743<br/>ಇನ್ನು ಷಡ್ವಿಧಪರಿಣಾಮದ ನಿವೃತ್ತಿ  ಅದೆಂತೆಂದಡೆ :<br/>ಪರಬ್ರಹ್ಮಸ್ವರೂಪವಾಗಿಹ ಪರಮಪ್ರಣವದ<br/>ತಾರಕಸ್ವರೂಪದಲ್ಲಿ ಗಂಧೇಂದ್ರಿಯವಡಗಿತ್ತು.<br/>ಆ ಪ್ರಣವದ ದಂಡಕಸ್ವರೂಪದಲ್ಲಿ ರಸನೇಂದ್ರಿಯವಡಗಿತ್ತು.<br/>ಆ ಪ್ರಣವದ ಕುಂಡಲಾಕಾರದಲ್ಲಿ ರೂಪೇಂದ್ರಿಯವಡಗಿತ್ತು.<br/>ಆ ಪ್ರಣವದ ಅರ್ಧಚಂದ್ರಕದಲ್ಲಿ ಸ್ಪರ್ಶನೇಂದ್ರಿಯವಡಗಿತ್ತು.<br/>ಆ ಪ್ರಣವದ ದರ್ಪಣಾಕಾರದಲ್ಲಿ ಶಬ್ದೇಂದ್ರಿಯವಡಗಿತ್ತು.<br/>ಆ ಪ್ರಣವದ ಜ್ಯೋತಿಸ್ವರೂಪದಲ್ಲಿ ತೃಪ್ತೇಂದ್ರಿಯವಡಗಿತ್ತು ನೋಡಾ.<br/>ಇದಕ್ಕೆ ಉತ್ತರವಾತುಲಾಗಮೇ :<br/>``ಶಬ್ದ ಸ್ಪರ್ಶಂ ಚ ರೂಪಂ ಚ ರಸಗಂಧಸ್ತಥೈವಚ |<br/>ಪಂಚೇಂದ್ರಿಯ ಸಹ ತೃಪ್ತಿ ನಾದಸ್ತಾನೇ ವಿಲೀಯತೇ ||''<br/>ಇಂತೆಂದುದಾಗಿಅಪ್ರಮಾಣಕೂಡಲಸಂಗಮದೇವಾ.</font>"
}