{
    "id": "/19227", 
    "vachana": "ಪೃಥ್ವಿ \n  \n  \n  ಆಕಾಶ ಆತ್ಮನೆಂಬ\nಷಡ್ವಿಧ ಅಂಗಂಗಳನೊಳಕೊಂಡು,\nಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯರೆಂಬ\nಷಟ್ಸ್ಥಲವನೊಳಕೊಂಡು,\nಸುಚಿತ್ತ ಸುಬುದ್ದಿ ನಿರಹಂಕಾರ ಸುಮನ ಸುಜ್ಞಾನ ಸದ್ಭಾವವೆಂಬ\nಷಡ್ವಿಧ ಹಸ್ತಂಗಳನೊಳಕೊಂಡು,\nಆಚಾರಲಿಂಗ ಗುರುಲಿಂಗ ಶಿವಲಿಂಗ\nಜಂಗಮಲಿಂಗ ಪ್ರಸಾದಲಿಂಗ ಮಹಾಲಿಂಗವೆಂಬ\nಷಡ್ವಿಧಲಿಂಗಂಗಳನೊಳಕೊಂಡು,\nಘ್ರಾಣ \n  \n  \n  \n  ಹೃದಯವೆಂಬ\nಷಡ್ವಿಧಮುಖಂಗಳನೊಳಕೊಂಡು,\nಗಂಧ ರಸ ರೂಪ ಸ್ಪರ್ಶ ಶಬ್ದ ತೃಪ್ತಿಯೆಂಬ\nಷಡ್ವಿಧದ್ರವ್ಯವನೊಳಕೊಂಡು,\nಕೂರ್ಮನು ತನ್ನ ವಿನೋದಕ್ಕೆ ತಾ ನಡೆಯಬೇಕಾದರೆ\nತಾನು ತನ್ನ ಕಾಲು ಕೈ ತಲೆ ಬಾಲವ ತೋರಿ ಅಡಗಿಸಿಕೊಂಬುದು.\nಅದರ ಹಾಂಗೆ ನಿಶ್ಶಬ್ದವೆಂಬ ಪರಬ್ರಹ್ಮವು ತನ್ನ ಲೀಲಾವಿನೋದಕ್ಕೆ\nತಾನು ತನ್ನ ತಾರಕಸ್ವರೂಪ ದಂಡಕಸ್ವರೂಪ\nಕುಂಡಲಾಕಾರ ಅರ್ಧಚಂದ್ರಕ ದರ್ಪಣಾಕಾರ\nಜ್ಯೋತಿಸ್ವರೂಪವ ತೋರಿ ಅಡಗಿಸಿಕೊಂಡು,\nಆದಿ ಮಧ್ಯ ಅಂತ್ಯವಿಲ್ಲದೆ ದಶದಿಶೆಗಳಿಲ್ಲದೆ\nಸರ್ವಶೂನ್ಯ ನಿರಾಕಾರವಾಗಿಹ\nಅಖಂಡ ಪರಂಜ್ಯೋತಿರ್ಮಯಲಿಂಗವಾಗಿಹುದು ನೋಡಾ.\nಇದಕ್ಕೆ ಮಹಾಲಿಂಗಾಗಮೇ :\n``ಆದಿಮಧ್ಯಾಂತಶೂನ್ಯಂ ಚ ಶೂನ್ಯಂ ಶೂನ್ಯಂ ದಿಶೋ \n  |\nಸರ್ವಶೂನ್ಯಂ ನಿರಾಕಾರಂ ನಿದ್ರ್ವದ್ವಂ ಪರಮಂ ಪದಂ ||''\nಇಂತೆಂದುದಾಗಿ,ಅಪ್ರಮಾಣಕೂಡಲಸಂಗಮದೇವಾ.\n"
}