{
    "id": "19227", 
    "vachana": "<font>744<br/>ಪೃಥ್ವಿ ಅಪ್ಪು  ತೇಜ  ವಾಯು  ಆಕಾಶ ಆತ್ಮನೆಂಬ<br/>ಷಡ್ವಿಧ ಅಂಗಂಗಳನೊಳಕೊಂಡು,<br/>ಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯರೆಂಬ<br/>ಷಟ್ಸ್ಥಲವನೊಳಕೊಂಡು,<br/>ಸುಚಿತ್ತ ಸುಬುದ್ದಿ ನಿರಹಂಕಾರ ಸುಮನ ಸುಜ್ಞಾನ ಸದ್ಭಾವವೆಂಬ<br/>ಷಡ್ವಿಧ ಹಸ್ತಂಗಳನೊಳಕೊಂಡು,<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ<br/>ಜಂಗಮಲಿಂಗ ಪ್ರಸಾದಲಿಂಗ ಮಹಾಲಿಂಗವೆಂಬ<br/>ಷಡ್ವಿಧಲಿಂಗಂಗಳನೊಳಕೊಂಡು,<br/>ಘ್ರಾಣ ಜಿಹ್ವೆ  ನೇತ್ರ  ತ್ವಕ್ಕು  ಶ್ರೋತ್ರ  ಹೃದಯವೆಂಬ<br/>ಷಡ್ವಿಧಮುಖಂಗಳನೊಳಕೊಂಡು,<br/>ಗಂಧ ರಸ ರೂಪ ಸ್ಪರ್ಶ ಶಬ್ದ ತೃಪ್ತಿಯೆಂಬ<br/>ಷಡ್ವಿಧದ್ರವ್ಯವನೊಳಕೊಂಡು,<br/>ಕೂರ್ಮನು ತನ್ನ ವಿನೋದಕ್ಕೆ ತಾ ನಡೆಯಬೇಕಾದರೆ<br/>ತಾನು ತನ್ನ ಕಾಲು ಕೈ ತಲೆ ಬಾಲವ ತೋರಿ ಅಡಗಿಸಿಕೊಂಬುದು.<br/>ಅದರ ಹಾಂಗೆ ನಿಶ್ಶಬ್ದವೆಂಬ ಪರಬ್ರಹ್ಮವು ತನ್ನ ಲೀಲಾವಿನೋದಕ್ಕೆ<br/>ತಾನು ತನ್ನ ತಾರಕಸ್ವರೂಪ ದಂಡಕಸ್ವರೂಪ<br/>ಕುಂಡಲಾಕಾರ ಅರ್ಧಚಂದ್ರಕ ದರ್ಪಣಾಕಾರ<br/>ಜ್ಯೋತಿಸ್ವರೂಪವ ತೋರಿ ಅಡಗಿಸಿಕೊಂಡು,<br/>ಆದಿ ಮಧ್ಯ ಅಂತ್ಯವಿಲ್ಲದೆ ದಶದಿಶೆಗಳಿಲ್ಲದೆ<br/>ಸರ್ವಶೂನ್ಯ ನಿರಾಕಾರವಾಗಿಹ<br/>ಅಖಂಡ ಪರಂಜ್ಯೋತಿರ್ಮಯಲಿಂಗವಾಗಿಹುದು ನೋಡಾ.<br/>ಇದಕ್ಕೆ ಮಹಾಲಿಂಗಾಗಮೇ :<br/>``ಆದಿಮಧ್ಯಾಂತಶೂನ್ಯಂ ಚ ಶೂನ್ಯಂ ಶೂನ್ಯಂ ದಿಶೋ ದಶ  |<br/>ಸರ್ವಶೂನ್ಯಂ ನಿರಾಕಾರಂ ನಿದ್ರ್ವದ್ವಂ ಪರಮಂ ಪದಂ ||''<br/>ಇಂತೆಂದುದಾಗಿ,ಅಪ್ರಮಾಣಕೂಡಲಸಂಗಮದೇವಾ.</font>"
}