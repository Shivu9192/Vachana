{
    "id": "19294", 
    "vachana": "<font>811<br/>ವೇದಾಗಮ ಪುರಾಣಂಗಳನೋದಿ<br/>ಕಂಡೆನೆಂಬ ಭ್ರಾಂತರ ನೋಡಾ.<br/>ವೇದಂಗಳನೋದಿ ಕಾಣದೆ ವೇದಾತೀತನೆಂದುದು ನೋಡಾ.<br/>ಆಗಮಂಗಳನೋದಿ ಕಾಣದೆ ಆಗಮಾತೀತನೆಂದುದು ನೋಡಾ.<br/>ಶಾಸ್ತ್ರಂಗಳನೋದಿ ಕಾಣದೆ ಶಾಸ್ತ್ರಾತೀತನೆಂದುದು ನೋಡಾ.<br/>ಪುರಾಣಂಗಳನೋದಿ ಕಾಣದೆ ಪುರಾಣಾತೀತನೆಂದುದು ನೋಡಾ.<br/>ಉಪನಿಷತ್ತುಗಳನೋದಿ ಕಾಣದೆ ಉಪಮಾತೀತನೆಂದುದು ನೋಡಾ.<br/>ಆ ಉಪಮಾತೀತವೆಂಬ ಮಹಾಘನವನಮ್ಮ ಅಪ್ರಮಾಣಕೂಡಲಸಂಗನ ಶರಣರು ಬಲ್ಲರು.</font>"
}