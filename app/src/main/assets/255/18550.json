{
    "id": "8550", 
    "vachana": "<font>207<br/>ಅಂಥ ಬ್ರಹ್ಮಾಂಡವ ಏಳುಕೋಟಿಯ ಮೇಲೆ<br/>ಎರಡುಸಾವಿರದಾ ಐವತ್ತೆಂಟು ಬ್ರಹ್ಮಾಂಡವನೊಳಕೊಂಡುದೊಂದು<br/>ಜಯರುದ್ರನೆಂಬ ಭುವನ.<br/>ಆ ಭುವನದೊಳು ಘೋರಘೋರನೆಂಬ ರುದ್ರಮೂರ್ತಿ ಇಹನು.<br/>ಆ ರುದ್ರಮೂರ್ತಿಯ ಓಲಗದಲ್ಲಿ<br/>ಸಾವಿರಕೋಟಿಯ ಮೇಲೆ ಅರುವತ್ತುಕೋಟಿ ವೇದಪುರುಷರು<br/>ಮುನೀಂದ್ರರು ಇಂದ್ರಚಂದ್ರಾದಿತ್ಯರು ದೇವರ್ಕಳಿಹರು ನೋಡಾ.<br/>ಸಾವಿರಕೋಟಿಯ ಮೇಲೆ ಅರುವತ್ತುಕೋಟಿ<br/>ರುದ್ರ -ಬ್ರಹ್ಮ -ನಾರಾಯಣರಿಹರು ನೋಡಾ.ಅಪ್ರಮಾಣಕೂಡಲಸಂಗಮದೇವಾ.</font>"
}