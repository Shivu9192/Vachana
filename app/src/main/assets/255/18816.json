{
    "id": "18816", 
    "vachana": "<font>473<br/>ಸಾದಾಖ್ಯ ಉತ್ಪತ್ಯ ಇನ್ನೊಂದು ಪ್ರಕಾರವದೆಂತೆಂದಡೆ :<br/>ಆ ಅಖಂಡಜ್ಯೋತಿರ್ಮಯವಾಗಿಹ<br/>ಗೋಳಕಾಕಾರ ಪ್ರಣವದ ಜ್ಯೋತಿಸ್ವರೂಪದಲ್ಲಿ<br/>ಮಹಾಸಾದಾಖ್ಯ ಉತ್ಪತ್ಯವಾಯಿತ್ತು ,<br/>ಆ ಪ್ರಣವದ ದರ್ಪಣಾಕಾರದಲ್ಲಿ<br/>ಶಿವಸಾದಾಖ್ಯ ಉತ್ಪತ್ಯವಾಯಿತ್ತು .<br/>ಆ ಪ್ರಣವದ ಅರ್ಧಚಂದ್ರಕದಲ್ಲಿ<br/>ಅಮೂರ್ತಿಸಾದಾಖ್ಯ ಉತ್ಪತ್ಯವಾಯಿತ್ತು .<br/>ಆ ಪ್ರಣವದ ಕುಂಡಲಾಕಾರದಲ್ಲಿ<br/>ಮೂರ್ತಿಸಾದಾಖ್ಯ ಉತ್ಪತ್ಯವಾಯಿತ್ತು .<br/>ಆ ಪ್ರಣಮದ ದಂಡಸ್ವರೂಪದಲ್ಲಿ<br/>ಕರ್ತೃಸಾದಾಖ್ಯ ಉತ್ಪತ್ಯವಾಯಿತ್ತು .<br/>ಆ ಪ್ರಣಮದ ತಾರಕಸ್ವರೂಪದಲ್ಲಿ<br/>ಕರ್ಮಸಾದಾಖ್ಯ ಉತ್ಪತ್ಯವಾಯಿತ್ತು ನೋಡಾ.<br/>ಇದಕ್ಕೆ ಅತಿಮಹಾಗಮೇ :<br/>`` ಓಂಕಾರ ಜ್ಯೋತಿರೂಪೇ ಚ ಮಹಾಸಾದಾಖ್ಯಮುದ್ಭವಂ |<br/>ಓಂಕಾರ ದರ್ಪಣಾಕಾರೇ ಶಿವಸಾದಾಖ್ಯಮುದ್ಭವಂ ||<br/>ಓಂಕಾರಮರ್ಧಚಂದ್ರೇ ಚ ಅಮೂರ್ತಂ ನಾಮ ಜಾಯತೇ |<br/>ಓಂಕಾರಕುಂಡಲಾಕಾರೇ ಮೂರ್ತಸಾದಾಖ್ಯಮುದ್ಭವಂ ||<br/>ಕರ್ತೃಕಂ ನಾಮಸಾದಾಖ್ಯಂ ದಂಡರೂಪೇ ಸಮುದ್ಭವಾಃ |<br/>ಕರ್ಮಸಾದಾಖ್ಯಕಂ ಚೈವ ತಾರಕೇ ಚ ಸಮುದ್ಭವಂ |<br/>ಸಾದಾಖ್ಯಂ ಷಡ್ವಿಧಂ ದೇವಿ ಸ್ಥಾನಸ್ಥಾನೇಷು ಜಾಯತೇ || ''ಇಂತೆಂದುದಾಗಿ, ಅಪ್ರಮಾಣಕೂಡಲಸಂಗಮದೇವಾ.</font>"
}