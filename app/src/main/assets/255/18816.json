{
    "id": "/18816", 
    "vachana": "ಸಾದಾಖ್ಯ ಉತ್ಪತ್ಯ ಇನ್ನೊಂದು ಪ್ರಕಾರವದೆಂತೆಂದಡೆ :\nಆ ಅಖಂಡಜ್ಯೋತಿರ್ಮಯವಾಗಿಹ\nಗೋಳಕಾಕಾರ ಪ್ರಣವದ ಜ್ಯೋತಿಸ್ವರೂಪದಲ್ಲಿ\nಮಹಾಸಾದಾಖ್ಯ ಉತ್ಪತ್ಯವಾಯಿತ್ತು ,\nಆ ಪ್ರಣವದ ದರ್ಪಣಾಕಾರದಲ್ಲಿ\nಶಿವಸಾದಾಖ್ಯ ಉತ್ಪತ್ಯವಾಯಿತ್ತು .\nಆ ಪ್ರಣವದ ಅರ್ಧಚಂದ್ರಕದಲ್ಲಿ\nಅಮೂರ್ತಿಸಾದಾಖ್ಯ ಉತ್ಪತ್ಯವಾಯಿತ್ತು .\nಆ ಪ್ರಣವದ ಕುಂಡಲಾಕಾರದಲ್ಲಿ\nಮೂರ್ತಿಸಾದಾಖ್ಯ ಉತ್ಪತ್ಯವಾಯಿತ್ತು .\nಆ ಪ್ರಣಮದ ದಂಡಸ್ವರೂಪದಲ್ಲಿ\nಕರ್ತೃಸಾದಾಖ್ಯ ಉತ್ಪತ್ಯವಾಯಿತ್ತು .\nಆ ಪ್ರಣಮದ ತಾರಕಸ್ವರೂಪದಲ್ಲಿ\nಕರ್ಮಸಾದಾಖ್ಯ ಉತ್ಪತ್ಯವಾಯಿತ್ತು ನೋಡಾ.\nಇದಕ್ಕೆ ಅತಿಮಹಾಗಮೇ :\n`` ಓಂಕಾರ ಜ್ಯೋತಿರೂಪೇ ಚ ಮಹಾಸಾದಾಖ್ಯಮುದ್ಭವಂ |\nಓಂಕಾರ ದರ್ಪಣಾಕಾರೇ ಶಿವಸಾದಾಖ್ಯಮುದ್ಭವಂ ||\nಓಂಕಾರಮರ್ಧಚಂದ್ರೇ ಚ ಅಮೂರ್ತಂ ನಾಮ ಜಾಯತೇ |\nಓಂಕಾರಕುಂಡಲಾಕಾರೇ ಮೂರ್ತಸಾದಾಖ್ಯಮುದ್ಭವಂ ||\nಕರ್ತೃಕಂ ನಾಮಸಾದಾಖ್ಯಂ ದಂಡರೂಪೇ ಸಮುದ್ಭವಾಃ |\nಕರ್ಮಸಾದಾಖ್ಯಕಂ ಚೈವ ತಾರಕೇ ಚ ಸಮುದ್ಭವಂ |\nಸಾದಾಖ್ಯಂ ಷಡ್ವಿಧಂ ದೇವಿ ಸ್ಥಾನಸ್ಥಾನೇಷು ಜಾಯತೇ || ''ಇಂತೆಂದುದಾಗಿ, ಅಪ್ರಮಾಣಕೂಡಲಸಂಗಮದೇವಾ.\n"
}