{
    "id": "18797", 
    "vachana": "<font>454<br/>ಇನ್ನು ಆ ಪ್ರಣಮದ<br/>ಜ್ಯೋತಿಸ್ವರೂಪದಲ್ಲಿಹ ಚಿದಾತ್ಮ-ಪರಮಾತ್ಮನಲ್ಲಿ<br/>ಜೀವಹಂಸ ಪರಮಹಂಸನುತ್ಪತ್ಯವಾಗಿ<br/>ಆಜ್ಞಾಚಕ್ರದ ದ್ವಿದಳಪದ್ಮದಲ್ಲಿ ನ್ಯಾಸವಾಗಿಹುದು.<br/>ವಿಶುದ್ಧಿಚಕ್ರದ ಯಕಾರ ಬೀಜಾಕ್ಷರದಲ್ಲಿ<br/>ಅ ಆ ಇ ಈ ಉ ಊ ಋ Iೂ ಲುೃ ಲೃೂ ಏ ಐ ಓ  ಔ ಅಂ ಅಃ ಎಂಬ<br/>ಷೋಡಶಾಕ್ಷರಂಗಳುತ್ಪತ್ಯವಾಗಿ<br/>ವಿಶುದ್ಧಿಚಕ್ರದ ಷೋಡಶದಳಪದ್ಮದಲ್ಲಿ ನ್ಯಾಸವಾಗಿಹುದು.<br/>ಅನಾಹತಚಕ್ರದ ವಕಾರ ಬೀಜದಲ್ಲಿ<br/>ಕ ಖ ಗ ಘ ಙ ಚ ಛ ಜ ಝ ಞ ಟ ಠ ಎಂಬ<br/>ದ್ವಾದಶಾಕ್ಷರಂಗಳುತ್ಪತ್ಯವಾಗಿ ಅನಾಹತಚಕ್ರದ<br/>ದ್ವಾದಶದಶದಳಪದ್ಮದಲ್ಲಿ ನ್ಯಾಸವಾಗಿಹುದು.<br/>ಮಣಿಪೂರಕಚಕ್ರದ ಶಿಕಾರ ಬೀಜದಲ್ಲಿ<br/>ಡ ಢ ಣ ತ ಥ ದ ಧ ನ ಪ ಫ ಎಂಬ<br/>ದಶಾಕ್ಷರಂಗಳುತ್ಪತ್ಯವಾಗಿ,<br/>ಆ ಮಣಿಪೂರಕಚಕ್ರದ ದಶದಳಪದ್ಮದಲ್ಲಿ ನ್ಯಾಸವಾಗಿಹುದು.<br/>ಸ್ವಾಧಿಷ್ಠಾನಚಕ್ರದ ಮಕಾರ ಬೀಜದಲ್ಲಿ<br/>ಬ ಭ ಮ ಯ ರ ಲ ಎಂಬ ಷಡಕ್ಷರಂಗಳುತ್ಪತ್ಯವಾಗಿ<br/>ಆ ಸ್ವಾಧಿಷ್ಠಾನಚಕ್ರದ ಷಡ್ದಳಪದ್ಮದಲ್ಲಿ ನ್ಯಾಸವಾಗಿಹುದು.<br/>ಆಧಾರಚಕ್ರದ ನಕಾರ ಬೀಜದಲ್ಲಿ<br/>ವ ಶ ಷ ಸ ಎಂಬ ಚತುರಾಕ್ಷರಂಗಳುತ್ಪತ್ಯವಾಗಿ<br/>ಆ ಆಧಾರಚಕ್ರದ ಚತುರ್ದಳಪದ್ಮದಲ್ಲಿ ನ್ಯಾಸವಾಗಿಹುದು ನೋಡಾ.<br/>ಇದಕ್ಕೆ ಕಾಲಾಗ್ನಿರುದ್ರಸಂಹಿತಾಯಾಂ :<br/>``ಹಂ ಕ್ಷಂ ದ್ವಿವರ್ಣಕಂ ಚೈವ ಪರಮಾತ್ಮನಿ ಜಾಯತೇ |<br/>ಹಂ ಕ್ಷಂ ದ್ವಿವರ್ಣಕಂ ಚೈವ ಜೀವಾತ್ಮನಿ ಚ ಜಾಯತೇ ||<br/>ಅಆ ಇಈ ಉಊ ವರ್ಣಂ ಚ ಋIೂ ಲುೃಲೃೂ ವರ್ಣಂ ವಿದುಃ |<br/>ಏ ಐ ಓ  ಔ ಅಂ ಅಃ ವರ್ಣಂ ಯಕಾರಂ ಚಾಪಿ ಜಾಯತೇ ||<br/>ಕಖಗಘಙ ವರ್ಣಂ ಚ ಚಛಜಝಞ ವರ್ಣಕಂ |<br/>ಟಠ ದ್ವಿವರ್ಣಕಂ ಚೈವ ವಕಾರೇ ಜಾಯತೇ ಧೃವಂ ||<br/>ಡಢಣ ತಥ ವರ್ಣಂ ಚ ದಧನ ಪಫ ವರ್ಣಕಂ |<br/>ಇತ್ಯೇತಿ ದಶವರ್ಣಾನಿ ಶಿಕಾರೇ ಚ ಸಮುದ್ಭವಾಃ ||<br/>ಬ ಭ ಮ ಯ ರ ವರ್ಣಂ ಚ ಲ ಏಕೋ ವರ್ಣಕಂ ತಥಾ |<br/>ಇತಿ ಷಡ್ವರ್ಣಕಂ ಚೈವ ಮಕಾರೇ ಚ ಸಜಾಯತೇ |<br/>ವಶಷಸ ಚತುವರ್ಣಂ ನಕಾರಂ ಚ ಸಜಾಯತೇ |<br/>ಇತಿ ವರ್ಣಾಕ್ಷರಂ ನ್ಯಾಸಂ ಸುಸೂಕ್ಷ್ಮಂ ಕಮಲಾನನೇ ||''ಇಂತೆಂದುದಾಗಿ, ಅಪ್ರಮಾಣಕೂಡಲಸಂಗಮದೇವಾ.</font>"
}