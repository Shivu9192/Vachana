{
    "id": "8919", 
    "vachana": "<font>576<br/>ಅನಾದಿ ಸದಾಶಿವತತ್ವ, ಅನಾದಿ ಈಶ್ವರತತ್ವ,<br/>ಅನಾದಿ ಮಹೇಶ್ವರತತ್ವವೆಂಬ, ಅನಾದಿ ತ್ರಿತತ್ವಂಗಳು ತಾನಲ್ಲ.<br/>ಆದಿ ಸದಾಶಿವತತ್ವ, ಆದಿ  ಈಶ್ವರತತ್ವ,<br/>ಆದಿ ಮಹೇಶ್ವರತತ್ವವೆಂಬ ಆದಿ  ತ್ರಿತತ್ವಂಗಳು ತಾನಲ್ಲ.<br/>ಶಂಕರ ಶಶಿಧರ ಗಂಗಾಧರ ಗೌರೀಶ ಕಳಕಂಠ ರುದ್ರ,<br/>ಕಪಾಲಮಾಲಾಧರ ರುದ್ರ,ಕಾಲಾಗ್ನಿರುದ್ರ,<br/>ಏಕಪಾದರುದ್ರ, ಮಹಾಕಾಲರುದ್ರ, ಮಹಾನಟನಾಪಾದರುದ್ರ,<br/>ಊಧ್ರ್ವಪಾದರುದ್ರ, ಬ್ರಹ್ಮಕಪಾಲ ವಿಷ್ಣುಕಂಕಾಳವ ಪಿಡಿದಾಡುವ<br/>ಪ್ರಳಯಕಾಲರುದ್ರರು, ತ್ರಿಶೂಲ ಖಟ್ವಾಂಗಧರರು<br/>ವೃಷಭವಾಹನರು ಪಂಚಮುಖರುದ್ರರು,<br/>ಶೂನ್ಯಕಾಯನೆಂಬ ಮಹಾರುದ್ರ,<br/>ಅನೇಕಮುಖ ಒಂದುಮುಖವಾಗಿ ವಿಶ್ವರೂಪರುದ್ರ,<br/>ವಿಶ್ವಾಧಿಕಮಹಾರುದ್ರ, ಅಂಬಿಕಾಪತಿ ಉಮಾಪತಿ<br/>ಪಶುಪತಿ ಮೊದಲಾದ ಗಣಾಧೀಶ್ವರರೆಂಬ ಮಹಾಗಣಂಗಳು ತಾನಲ್ಲ.<br/>ಸಹಸ್ರಶಿರ ಸಹಸ್ರಾಕ್ಷ  ಸಹಸ್ರಬಾಹು ಸಹಸ್ರಪಾದವನುಳ್ಳ<br/>ವಿರಾಟ್ಪುರುಷನು ತಾನಲ್ಲ.<br/>ವಿಶ್ವತೋಮುಖ ವಿಶ್ವತೋಚಕ್ಷು ತಾನಲ್ಲ.<br/>ವಿಶ್ವತೋಪಾದವನುಳ್ಳ ಮಹಾಪುರುಷ ತಾನಲ್ಲ.<br/>ಪತಿ-ಪಶು-ಪಾಶಂಗಳೆಂಬ<br/>ಸಿದ್ಧಾಂತಜ್ಞಾನತ್ರಯಂಗಳು ತಾನಲ್ಲ.<br/>ತ್ವಂ ಪದ  ತತ್‍ಪದ ಅಸಿಪದವೆಂಬ<br/>ವೇದಾಂತಪದತ್ರಯ ಪದಾರ್ಥಂಗಳು ತಾನಲ್ಲ.<br/>ಜೀವಹಂಸ ಪರಮಹಂಸ ಪರಾಪರಹಂಸನೆಂಬ<br/>ಹಂಸತ್ರಯಂಗಳು ತಾನಲ್ಲ.<br/>ಬ್ರಹ್ಮ ವಿಷ್ಣು ರುದ್ರ ಈಶ್ವರ ಸದಾಶಿವರೆಂಬ<br/>ಪಂಚಮೂರ್ತಿಗಳು ತಾನಲ್ಲ.<br/>ಆ ಸದಾಶಿವತತ್ವದಲ್ಲುತ್ಪತ್ಯವಾದ<br/>ಪೃಥ್ವಿ ಅಪ್ಪು  ತೇಜ  ವಾಯು  ಆಕಾಶ ಚಂದ್ರ ಸೂರ್ಯಾತ್ಮರೆಂಬ<br/>ಅಷ್ಟತನುಮೂರ್ತಿಗಳು ತಾನಲ್ಲ.<br/>ಅಸ್ಥಿ ಮಾಂಸ ಚರ್ಮ ನರ ರೋಮ<br/>-ಈ ಐದು  ಪೃಥ್ವಿಯಿಂದಾದವು.<br/>ಪಿತ್ಥ ಶ್ಲೇಷ್ಮ  ರಕ್ತ ಶುಕ್ಲ  ಮೂತ್ರ<br/>-ಈ ಐದು  ಅಪ್ಪುವಿನಿಂದಾದವು.<br/>ಕ್ಷುದೆ ತೃಷೆ ನಿದ್ರೆ ಆಲಸ್ಯ ಸಂಗ<br/>-ಈ ಐದು  ಅಗ್ನಿಯಿಂದಾದವು.<br/>ಪರಿವ ಪಾರುವ ಸುಳಿವ ಕೂಡುವ ಅಗಲುವ<br/>-ಈ ಐದು  ವಾಯುವಿನಿಂದಾದವು.<br/>ವಿರೋಧಿಸುವ ಅಂಜಿಸುವ ನಾಚುವ<br/>ಮೋಹಿಸುವ ಅಹುದಾಗದೆನುವ<br/>-ಈ ಐದು  ಆಕಾಶದಿಂದಾದವು.<br/>ಇಂತೀ ಪಂಚಭೌತಿಕದ ಪಂಚವಿಂಶತಿ  ಗುಣಂಗಳಿಂದಾದ<br/>ದೇಹವು ತಾನಲ್ಲ.<br/>ಶ್ರೋತ್ರ ತ್ವಕ್ಕು  ನೇತ್ರ  ಜಿಹ್ವೆ  ಘ್ರಾಣವೆಂಬ<br/>ಜ್ಞಾನೇಂದ್ರಿಯಂಗಳು ತಾನಲ್ಲ.<br/>ವಾಕು ಪಾದ ಪಾಣಿ  ಪಾಯು ಗುಹ್ಯವೆಂಬ<br/>ಕರ್ಮೇಂದ್ರಿಯಂಗಳು ತಾನಲ್ಲ.<br/>ಶಬ್ದ ಸ್ಪರ್ಶ ರೂಪ ರಸ ಗಂಧಂಗಳೆಂಬ<br/>ಪಂಚವಿಷಯಂಗಳು ತಾನಲ್ಲ,<br/>ವಚನ ಗಮನ ದಾನ ವಿಸರ್ಗ ಆನಂದವೆಂಬ<br/>ಕರ್ಮೇಂದ್ರಿಯಂಗಳ ತನ್ಮಾತ್ರೆಗಳು ತಾನಲ್ಲ,<br/>ಇಡೆ ಪಿಂಗಳೆ ಸುಷುಮ್ನಾ ಗಾಂಧಾರೀ ಹಸ್ತಿಜಿಹ್ವಾ ಪೂಷೆ<br/>ಪಯಸ್ವಿನೀ ಅಲಂಬು ಲಕುಹ ಶಂಕಿನೀ-ಎಂಬ ದಶನಾಡಿಗಳು ತಾನಲ್ಲ.<br/>ಪ್ರಾಣ ಅಪಾನ ವ್ಯಾನ ಉದಾನ  ಸಮಾನ ನಾಗ ಕೂರ್ಮ  ಕ್ರಕರ<br/>ದೇವದತ್ತ ಧನಂಜಯವೆಂಬ ದಶವಾಯುಗಳು ತಾನಲ್ಲ.<br/>ಸ್ಥೂಲತನು, ಸೂಕ್ಷ್ಮತನು, ಕಾರಣತನು, ನಿರ್ಮಲತನು,<br/>ಆನಂದತನು, ಚಿನ್ಮಯತನು, ಚಿದ್ರೂಪತನು,<br/>ಶುದ್ಧತನುವೆಂಬ ಅಷ್ಟತನುಗಳು ತಾನಲ್ಲ.<br/>ಜೀವಾತ್ಮ ಅಂತರಾತ್ಮ ಪರಮಾತ್ಮ ನಿರ್ಮಲಾತ್ಮ<br/>ಶುದ್ಧಾತ್ಮ ಜ್ಞಾನಾತ್ಮ ಭೂತಾತ್ಮ ಮಹಾತ್ಮವೆಂಬ<br/>ಅಷ್ಟ ಆತ್ಮಂಗಳು ತಾನಲ್ಲ.<br/>ಸಂಸ್ಥಿತ ತೃಣೀಕೃತ ವರ್ತಿನಿ ಕ್ರೋಧಿನಿ ಮೋಹಿನಿ<br/>ಅತಿಚಾರಿಣಿ ಗಂಧಚಾರಿಣಿ ವಾಸಿನಿಯೆಂಬ<br/>ಅಂತರಂಗದ ಅಷ್ಟಮದಂಗಳು ತಾನಲ್ಲ.<br/>ಕುಲ ಛಲ  ಧನ ರೂಪ ಯೌವ್ವನ ವಿದ್ಯೆ ರಾಜ್ಯ ತಪವೆಂಬ<br/>ಬಹಿರಂಗ ಅಷ್ಟಮದಂಗಳು ತಾನಲ್ಲ.<br/>ರಸ ರುಧಿರ  ಮಾಂಸ ಮೇದಸ್ಸು  ಅಸ್ಥಿ  ಮಜ್ಜೆ<br/>ಶುಕ್ಲವೆಂಬ ಸಪ್ತಧಾತುಗಳು ತಾನಲ್ಲ.<br/>ತನುವ್ಯಸನ, ಮನವ್ಯಸನ, ಧನವ್ಯಸನ,<br/>ರಾಜ್ಯವ್ಯಸನ, ವಿಶ್ವವ್ಯಸನ, ಉತ್ಸಾಹವ್ಯಸನ,<br/>ಸೇವಕವ್ಯಸನವೆಂಬ ಸಪ್ತವ್ಯಸನಂಗಳು ತಾನಲ್ಲ.<br/>ಕ್ಷುತ್ ಪಿಪಾಸೆ  ಶೋಕ ಮೋಹ ಜನನ ಮರಣವೆಂಬ<br/>ಷಡೂರ್ಮಿಗಳು ತಾನಲ್ಲ.<br/>ಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರವೆಂಬ<br/>ಅರಿಷಡ್ವರ್ಗಂಗಳು ತಾನಲ್ಲ.<br/>ಜಾತಿ, ವರ್ಣ, ಆಶ್ರಮ, ಕುಲ, ಗೋತ್ರ, ನಾಮಗಳೆಂಬ<br/>ಷಟ್‍ಭ್ರಮೆಗಳು ತಾನಲ್ಲ.<br/>ಆಸ್ತಿ, ಜಾಯತೇ, ಪರಿಣಮತೇ, ವರ್ಧತೇ, ವಿನಶ್ಯತಿ, ಅಪಕ್ಷೀಯತೇ ಎಂಬ<br/>ಷಡ್ಭಾವವಿಕಾರಂಗಳು ತಾನಲ್ಲ.<br/>ಅನ್ನಮಯ ಪ್ರಾಣಮಯ ಮನೋಮಯ<br/>ವಿಜ್ಞಾನಮಯ ಆನಂದಮಯವೆಂಬ ಪಂಚಕೋಶಂಗಳು ತಾನಲ್ಲ.<br/>ಸತ್ವ ರಜ  ತಮೋಗುಣತ್ರಯಂಗಳು ತಾನಲ್ಲ.<br/>ಅಧ್ಯಾತ್ಮಿಕ, ಆಧಿದೈವಿಕ, ಆಧಿಭೌತಿಕವೆಂಬ ತಾಪತ್ರಯಂಗಳು ತಾನಲ್ಲ.<br/>ವಿಶ್ವ ತೈಜಸ  ಪ್ರಾಜ್ಞವೆಂಬ ಜೀವತ್ರಯಂಗಳು ತಾನಲ್ಲ.<br/>ವಾತ ಪಿತ್ಥ ಕಫಂಗಳೆಂಬ ದೋಷತ್ರಯಂಗಳು ತಾನಲ್ಲ.<br/>ಆಣವ ಮಾಯಾ ಕಾರ್ಮಿಕವೆಂಬ ಮಲತ್ರಯಂಗಳು ತಾನಲ್ಲ.<br/>ಸುಖ ದುಃಖ ಪುಣ್ಯ ಪಾಪಂಗಳು ತಾನಲ್ಲ.<br/>ಸಂಚಿತ, ಪ್ರಾರಬ್ಧ, ಆಗಾಮಿಯೆಂಬ ಕರ್ಮತ್ರಯಂಗಳು ತಾನಲ್ಲ.<br/><sp s=\"\"/></font>"
}