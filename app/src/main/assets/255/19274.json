{
    "id": "/19274", 
    "vachana": "ನಾಮರೂಪುಕ್ರಿಯಾತೀತವಾಗಿ\nಘನಕ್ಕೆ ಘನವಾದ ಮಹಾಘನವೇ ಆ ಮುಕ್ತಾಂಗನೆಯ ಶಿರಸ್ಸು ನೋಡಾ.\nದಿವ್ಯಜ್ಞಾನದ ಶಕ್ತಿ , ಮಹಾಜ್ಞಾನದ ಶಕ್ತಿ, ಅಖಂಡಜ್ಞಾನದ ಶಕ್ತಿಯೇ\nಆ ಮುಕ್ತಾಂಗನೆಯ ನೇತ್ರತ್ರಯಂಗಳು ನೋಡಾ.\nಅಚಲ ಅಚಲಾನಂದಶಕ್ತಿಯೇ\nಆ ಮುಕ್ತಾಂಗನೆಯ ಪುರ್ಬುದ್ವಯಂಗಳು ನೋಡಾ.\nಅಚಲಾತೀತದ ಮಹಾಶಕ್ತಿಯೇ\nಆ ಮುಕ್ತಾಂಗನೆಯ ಹಣೆ ನೋಡಾ.\nನಿರಾಳಾನಂದದ ಮಹಾಶಕ್ತಿಯೇ\nಆ ಮುಕ್ತಾಂಗನೆಯ \n  ನೋಡಾ.\nನಿರಂಜನಾತೀತದ ಶಕ್ತಿ, ನಿರಂಜನಾತೀತಾನಂದ ಶಕ್ತಿಯೇ\nಆ ಮುಕ್ತಾಂಗನೆಯ ಉಶ್ವಾಸ ನಿಶ್ವಾಸ ನೋಡಾ.\nನಿರಾಮಯದ ಶಕ್ತಿ, ನಿರಾಮಯಾತೀತದ ಶಕ್ತಿಯೇ\nಆ ಮುಕ್ತಾಂಗನೆಯ ಕರ್ಣದ್ವಯಂಗಳು ನೋಡಾ.\nನಿರಾಳನಿರ್ವಯಲಶಕ್ತಿಯೇ ಆ ಮುಕ್ತಾಂಗನೆಯ\nನಯನದ್ವಯಂಗಳು ನೋಡಾ.\nಅಮಲ ನಿರ್ಮಲದ ಶಕ್ತಿಯೇ\nಆ ಮುಕ್ತಾಂಗನೆಯ ಕಪೆÇೀಲದ್ವಯಂಗಳು ನೋಡಾ.\nಅಮಲಾತೀತದ ಶಕ್ತಿಯೇ\nಆ ಮುಕ್ತಾಂಗನೆಯ ಗದ್ದ ನೋಡಾ.\nನಾದದ ಶಕ್ತಿ ಬಿಂದುವಿನ ಶಕ್ತಿ ಕಲೆಯ ಶಕ್ತಿ\nಕಲಾತೀತ ಶಕ್ತಿಯೆ ಆ ಮುಕ್ತಾಂಗನೆಯ\nತಾಳೋಷ್ಠಸಂಪುಟ ನೋಡಾ.\nಆ ಪ್ರಣವದ ನಾದದ ಕಲೆ, ಷೋಡಶಕಲೆ,\nಪ್ರಣವಬಿಂದುವಿನ ಕಲೆ, ಈ ಮೂವತ್ತೆರಡು ಕಲಾಶಕ್ತಿಗಳೇ\nಆ ಮುಕ್ತಾಂಗನೆಯ ಮೂವತ್ತೆರಡು ದಂತಗಳು ನೋಡಾ.\nಆ ದಂತಂಗಳ ಕಾಂತಿ ಅನಂತಕೋಟಿ\nಮಹಾಜ್ಯೋತಿಪ್ರಕಾಶವಾಗಿಹುದು ನೋಡಾ.\nಆ ಮುಕ್ತಾಂಗನೆಯ ಕೊರಳೇ\nಕುಳವಿಲ್ಲದ ನಿರಾಕುಳವಸ್ತುವಿನ ಮಹಾಶಕ್ತಿ ನೋಡಾ.\nಅಪ್ರಮಾಣ ಅಗೋಚರಶಕ್ತಿಯೇ\nಆ ಮುಕ್ತಾಂಗನೆಯ ಭುಜದ್ವಯಂಗಳು ನೋಡಾ.\nಪರತತ್ವದಲ್ಲಿ ಶಿವತತ್ವದ ಮಹಾಶಕ್ತಿಯೇ\nಆ ಮುಕ್ತಾಂಗನೆಯ ಕೂರ್ಪದ್ವಯಂಗಳು ನೋಡಾ.\nಗುರತತ್ವದ ಲಿಂಗಶಕ್ತಿಯೇ ಆ ಮುಕ್ತಾಂಗನೆಯ\nಹಸ್ತದ್ವಯಂಗಳು ನೋಡಾ.\nಚಿತ್ಪಂಚಾಕ್ಷರ ಪರಮಪಂಚಾಕ್ಷರವೆ\nಆ ಮುಕ್ತಾಂಗನೆಯ ಹಸ್ತದ್ವಯದ ಹಸ್ತಾಂಗುಲಿಗಳು ನೋಡಾ.\nಚಿತ್ಪಂಚಾಕ್ಷರ ಪರಮಪಂಚಾಕ್ಷರದ ಮಹಾಪ್ರಭೆಯೆ\nಆ ಮುಕ್ತಾಂಗನೆಯ ಹಸ್ತಾಂಗುಲಿಯ ನಖಂಗಳು ನೋಡಾ.\nಪರಬ್ರಹ್ಮದ ಮಹಾಶಕ್ತಿಯೇ ಆ ಮುಕ್ತಾಂಗನೆಯ \n  ನೋಡಾ.\nಉನ್ಮನೀಶಕ್ತಿ ಮನೋನ್ಮನಿಶಕ್ತಿಯೇ\nಆ ಮುಕ್ತಾಂಗನೆಯ ಕಕ್ಷದ್ವಯಂಗಳು ನೋಡಾ.\nಆ ಪರಬ್ರಹ್ಮದ ಅಖಂಡ ಮಹಾಶಕ್ತಿಯೆಂಬ ಉರಸ್ಥಲದಲ್ಲಿ\nನಿರಂಜನಪ್ರಣವ ಅವಾಚ್ಯಪ್ರಣವವೆಂಬ\nಅಖಂಡಮಹಾ ಬಟ್ಟಕಲಶಕುಚಂಗಳು ನೋಡಾ.\nಚಿತ್ತಾಕಾಶ ಚಿದಾಕಾಶಶಕ್ತಿಯೇ\nಆ ಮುಕ್ತಾಂಗನೆಯ ದಕ್ಷಿಣ-ವಾಮಪಾಶ್ರ್ವಂಗಳು ನೋಡಾ.\nಬಿಂದ್ವಾಕಾಶದ ಶಕ್ತಿಯೇ\nಆ ಮುಕ್ತಾಂಗನೆಯ ಬೆನ್ನು ನೋಡಾ,\nಮಹದಾಕಾಶ ಶಕ್ತಿಯೇ\nಆ ಮುಕ್ತಾಂಗನೆಯ ಬೆನ್ನ ನಿಟ್ಟೆಲುವು ನೋಡಾ.\nಪಂಚಸಂಜ್ಞೆಯನ್ನುಳ್ಳ ಅಖಂಡಲಿಂಗದ ಅಖಂಡಪರಾಕ್ರಮಶಕ್ತಿಯೇ\nಆ ಮುಕ್ತಾಂಗನೆಯ ಗರ್ಭ ನೋಡಾ.\nಆ ಗರ್ಭ ಅನಂತಕೋಟಿ ಮಹಾಜ್ಯೋತಿಪ್ರಕಾಶವಾಗಿಹುದು ನೋಡಾ.\nಆ ಗರ್ಭದಲ್ಲಿ ಅನಂತಕೋಟಿ ಇಂದ್ರಾದಿಗಳು,\nಅನೇಕಕೋಟಿ ಸರಸ್ವತಿಗಳು,\nಅನೇಕಕೋಟಿ ಮಹಾಲಕ್ಷ್ಮಿಗಳಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ರುದ್ರಾಣಿಗಳು,\nಅನೇಕಕೋಟಿ ಈಶ್ವರಶಕ್ತಿ,\nಅನೇಕಕೋಟಿ ಉಮಾಶಕ್ತಿಗಳಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ಕ್ರಿಯಾಶಕ್ತಿ,\nಅನೇಕಕೋಟಿ ಜ್ಞಾನಶಕ್ತಿ,\nಅನೇಕಕೋಟಿ ಆದಿಶಕ್ತಿಗಳಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ಇಚ್ಛಾಶಕ್ತಿ ,\nಅನೇಕಕೋಟಿ ಪರಶಕ್ತಿ,\nಅನೇಕಕೋಟಿ ಚಿಚ್ಛಕ್ತಿಗಳಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ನಿರ್ಮಾಯಶಕ್ತಿ,\nಅನೇಕಕೋಟಿ ನಿಭ್ರಾಂತಶಕ್ತಿ,\nಅನೇಕಕೋಟಿ ವಿಭಿನ್ನಶಕ್ತಿಗಳಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ತತ್ವಂಗಳು,\nಅನೇಕಕೋಟಿ ಸದಾಶಿವರು,\nಅನೇಕಕೋಟಿ ಮಹೇಶ್ವರರು ಅಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ಈಶ್ವರರು,\nಅನೇಕಕೋಟಿ ರುದ್ರರು,\nಅನೇಕಕೋಟಿ ವಿಷ್ಣ್ವಾದಿಗಳಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ಬ್ರಹ್ಮರು,\nಅನೇಕಕೋಟಿ ಋಷಿಗಳು,\nಅನೇಕಕೋಟಿ ಚಂದ್ರಾದಿತ್ಯರಡಗಿಹರು ನೋಡಾ.\nಆ ಗರ್ಭದಲ್ಲಿ ಅನೇಕಕೋಟಿ ಇಂದ್ರರು,\nಅನೇಕಕೋಟಿ ದೇವರ್ಕಳು,\nಅನೇಕಕೋಟಿ ಬ್ರಹ್ಮಾಂಡಗಳಡಗಿಹವು ನೋಡಾ.\nವ್ಯೋಮಾತೀತದ ಮಹಾಶಕ್ತಿಯೇ\nಆ ಮುಕ್ತಾಂಗನೆಯ ನಡು ನೋಡಾ.\nಕಲಾಪ್ರಣವದ ಶಕ್ತಿಯೇ\nಆ ಮುಕ್ತಾಂಗನೆಯ ಕಟಿಸ್ಥಾನಂಗಳು ನೋಡಾ.\nಆದಿಪ್ರಣವದ, ಅನಾದಿಪ್ರಣವದ ಶಕ್ತಿಯೇ\nಆ ಮುಕ್ತಾಂಗನೆಯ ಪಚ್ಚಳ ನೋಡಾ.\nಬ್ರಹ್ಮ ವಿಷ್ಣು ರುದ್ರ ಈಶ್ವರ ಸದಾಶಿವ ಮೊದಲಾದ\nಸಮಸ್ತ ದೇವರ್ಕಗಳಿಗೂ ಜನನಸ್ಥಲವಾಗಿಹ\nನಿರ್ವಾಣಪದದ ಮಹಾಶಕ್ತಿಯೇ\nಆ ಮುಕ್ತಾಂಗನೆಯ \n  ನೋಡಾ.\nಶಿವಸಂಬಂಧ ಶಕ್ತಿಸಂಬಂಧವಾಗಿಹ ಓಂಕಾರಶಕ್ತಿಯೇ\n"
}