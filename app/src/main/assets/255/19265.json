{
    "id": "19265", 
    "vachana": "ಆಣವ ಮಾಯಾ ಕಾರ್ಮಿಕವೆಂಬ ಮಲತ್ರಯಂಗಳಲ್ಲಿ\nಬಿದ್ದು ಹೊರಳಾಡುತ್ತಿಹರು,\nಗುರುವೆಂಬ ನುಡಿಗೆ ನಾಚರು.\nಪರಧನ ಪರಸ್ತ್ರೀಗಳುಪ್ಪುತ್ತಿಹರು,\nಗುರುವೆಂಬ ನುಡಿಗೆ ನಾಚರು.\nಜಾಗ್ರ ಸ್ವಪ್ನ ಸುಷುಪ್ತಿಯ ಕೆಡಿಸಿ\nತೂರ್ಯ ತೂರ್ಯಾತೀತವ ಬೆರಸಲರಿಯರು,\nಗುರುವೆಂಬ ನುಡಿಗೆ ನಾಚರು.\nಆ ತೂರ್ಯಾತೀತಕತ್ತತ್ತ ವ್ಯೋಮಾತೀತವಾಗಿಹ\nಮಹಾಘನದಲ್ಲಿ ಬೆರಸಿ ಬೇರಾಗಲರಿಯದೆ\nಗುರುಲಿಂಗಜಂಗಮವೆಂದು ಸುಳಿವ ಪಂಚಮಹಾಪಾತಕರ ನೋಡಿ\nನಾಚಿತ್ತು ನಾಚಿತ್ತು ನೋಡಾ ಎನ್ನ ಮನಅಪ್ರಮಾಣಕೂಡಲಸಂಗಮದೇವಾ.\n"
}