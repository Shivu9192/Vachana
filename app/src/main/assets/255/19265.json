{
    "id": "9265", 
    "vachana": "<font>782<br/>ಆಣವ ಮಾಯಾ ಕಾರ್ಮಿಕವೆಂಬ ಮಲತ್ರಯಂಗಳಲ್ಲಿ<br/>ಬಿದ್ದು ಹೊರಳಾಡುತ್ತಿಹರು,<br/>ಗುರುವೆಂಬ ನುಡಿಗೆ ನಾಚರು.<br/>ಪರಧನ ಪರಸ್ತ್ರೀಗಳುಪ್ಪುತ್ತಿಹರು,<br/>ಗುರುವೆಂಬ ನುಡಿಗೆ ನಾಚರು.<br/>ಜಾಗ್ರ ಸ್ವಪ್ನ ಸುಷುಪ್ತಿಯ ಕೆಡಿಸಿ<br/>ತೂರ್ಯ ತೂರ್ಯಾತೀತವ ಬೆರಸಲರಿಯರು,<br/>ಗುರುವೆಂಬ ನುಡಿಗೆ ನಾಚರು.<br/>ಆ ತೂರ್ಯಾತೀತಕತ್ತತ್ತ ವ್ಯೋಮಾತೀತವಾಗಿಹ<br/>ಮಹಾಘನದಲ್ಲಿ ಬೆರಸಿ ಬೇರಾಗಲರಿಯದೆ<br/>ಗುರುಲಿಂಗಜಂಗಮವೆಂದು ಸುಳಿವ ಪಂಚಮಹಾಪಾತಕರ ನೋಡಿ<br/>ನಾಚಿತ್ತು ನಾಚಿತ್ತು ನೋಡಾ ಎನ್ನ ಮನಅಪ್ರಮಾಣಕೂಡಲಸಂಗಮದೇವಾ.</font>"
}