{
    "id": "18751", 
    "vachana": "ಗುದಸ್ಥಾನದಲ್ಲಿ ಆಧಾರಚಕ್ರ ಉತ್ಪತ್ಯವಾಯಿತ್ತು.\nಲಿಂಗಸ್ಥಾನದಲ್ಲಿ ಸ್ವಾಧಿಷ್ಠಾನಚಕ್ರ ನ್ಯಾಸವಾಗಿಹುದು.\nನಾಭಿಸ್ಥಾನದಲ್ಲಿ ಮಣಿಪೂರಕಚಕ್ರ ನ್ಯಾಸವಾಗಿಹುದು.\nಹೃದಯಸ್ಥಾನದಲ್ಲಿ ಅನಾಹತಚಕ್ರ ನ್ಯಾಸವಾಗಿಹುದು.\nಕಂಠಸ್ಥಾನದಲ್ಲಿ ವಿಶುದ್ಧಿಚಕ್ರ ನ್ಯಾಸವಾಗಿಹುದು.\nಭ್ರೂಮಧ್ಯದಲ್ಲಿ ಆಜ್ಞಾಚಕ್ರ ನ್ಯಾಸವಾಗಿಹುದು.\nಆ ಆಜ್ಞಾಚಕ್ರದಮೇಲೆ ನಿಷಾದಚಕ್ರ ನ್ಯಾಸವಾಗಿಹುದು.\nಆ ನಿಷಾದಚಕ್ರದಮೇಲೆ ಸೃಷ್ಟಿಚಕ್ರ ನ್ಯಾಸವಾಗಿಹುದು.\nಬ್ರಹ್ಮರಂಧ್ರದಲ್ಲಿ ಬ್ರಹ್ಮಚಕ್ರ ನ್ಯಾಸವಾಗಿಹುದು.\nಶಿಖಾಗ್ರದಲ್ಲಿ ಶಿಖಾಚಕ್ರ ನ್ಯಾಸವಾಗಿಹುದು.\nಪಶ್ಚಿಮದಲ್ಲಿ ಪಶ್ಚಿಮಚಕ್ರ ಉತ್ಪತ್ಯವಾಯಿತ್ತು.\nಆ ಪಶ್ಚಿಮಚಕ್ರದಮೇಲೆ ಅಣುಚಕ್ರ ನ್ಯಾಸವಾಗಿಹುದು.\nಆ ಅಣುಚಕ್ರದಮೇಲೆ ನಿಃಕಳಚಕ್ರ ನ್ಯಾಸವಾಗಿಹುದು.\nಆ ನಿಷ್ಕಳಚಕ್ರದಮೇಲೆ ನಿರಾಳಚಕ್ರ ನ್ಯಾಸವಾಗಿಹುದು.\nಆ ನಿರಾಳಚಕ್ರದಮೇಲೆ ಸುರಾಳಚಕ್ರ ನ್ಯಾಸವಾಗಿಹುದು.\nಆ ಸುರಾಳಚಕ್ರದಮೇಲೆ ಕಳಾಚಕ್ರ ನ್ಯಾಸವಾಗಿಹುದು.\nಆ ಕಳಾಚಕ್ರದಮೇಲೆ ಬಿಂದುಚಕ್ರ ನ್ಯಾಸವಾಗಿಹುದು.\nಆ ಬಿಂದುಚಕ್ರದಮೇಲೆ ನಾದಚಕ್ರ ನ್ಯಾಸವಾಗಿಹುದು.\nಆ ನಾದಚಕ್ರದಮೇಲೆ ಗುರುಚಕ್ರ ನ್ಯಾಸವಾಗಿಹುದು.\nಆ ಗುರುಚಕ್ರದಮೇಲೆ ಚರಚಕ್ರ ನ್ಯಾಸವಾಗಿಹುದು.\nಆ ಚರಚಕ್ರದಮೇಲೆ ಪರಚಕ್ರ ನ್ಯಾಸವಾಗಿಹುದು ನೋಡಾ.\nಇದಕ್ಕೆ ಈಶ್ವರ ಉವಾಚ :\n``ಆಧಾರಂ ಚ ಗುದಸ್ಥಾನೇ ಸ್ವಾಧಿಷ್ಠಾ ಲಿಂಗಕ್ಷೇತ್ರಕೇ |\nಮಣಿಪೂರಂ ಚ ನಾಭೌ ಚ ಹೃದಿಸ್ಥಾನೇ ಚ ಅನಾಹತಂ |\nವಿಶುದ್ಧೌ ಕಂಠದೇಶೇ ಚ ಭ್ರೂಮಧ್ಯೇ ಆಜ್ಞಾಚಕ್ರಕಂ |\nನಿಷಾಧೇ ಸೃಷ್ಠಿಚಕ್ರಕಂ ಪಶ್ಚಿಮಾದಿ ಪರಾತ್ತಂಚ |\nದಶಚಕ್ರಂ ನಿರಾಶ್ರಯಾಃ | (?)\nಓಂಕಾರ ಹೃದಯಶ್ಚೈವಂ ಕೋದಂಡಚಕ್ರಮಾಶ್ರಿತಾಃ |\nಇತಿ ಚಕ್ರನ್ಯಾಸಂ ಜ್ಞಾತುಂ ದುರ್ಲಭಂ ಕಮಲಾನನೇ || ''\nಇಂತೆಂದುದಾಗಿ,ಅಪ್ರಮಾಣಕೂಡಲಸಂಗಮದೇವಾ.\n"
}