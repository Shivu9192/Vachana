{
    "id": "7874", 
    "vachana": "<font>1225 <br/>ಭಾವನೇಕೆ ಬಾರನೆನ್ನ ಮನೆಗೆ ? <br/>ಹರಿಯಮಗನನುರುಹಿದ ಗರುವದ ಭಾವನೇಕೆ ಬಾರನೆನ್ನ ಮನೆಗೆ ? <br/>ಅಸುರರ ಪುರವ ಸುಟ್ಟ ವೀರಭಾವನೇಕೆ ಬಾರನೆನ್ನ ಮನೆಗೆ ? <br/>ದಕ್ಷನ ಶಿರವನರಿದು, ಯಾಗವ ಕೆಡಿಸಿ ಕುರಿದಲೆಯ ಹತ್ತಿಸಿ <br/>ಬಿನ್ನಾಣದ ಬಲುಹ ಮೆರೆವ ಏಕೋಭಾವನೇಕೆ ಬಾರನೆನ್ನ ಮನೆಗೆ ? <br/>ಹರಿಯ ನಯನದ ಪೂಜೆ  ಚರಣದಲೊಪ್ಪಿತ್ತೆಂಬ <br/>ದುರುಳತನವು ತನಗೆ ಬೇಡವ್ವಾ. <br/>ಪರವಧುವಿಂಗಳುಪಿ ಇಲ್ಲವೆಂಬ ವಿಗಡತನದ ದುರುಳತನ ಬೇಡವ್ವಾ. <br/>ಆತನ ಕರೆದು ತಾರವ್ವಾ, ಶಂಭುಜಕ್ಕೇಶ್ವರನ ನೆರೆದು ನೋಡುವೆನು.</font>"
}