{
    "id": "7857", 
    "vachana": "ಅಯ್ಯಾ, ಗುರುಶಿಷ್ಯರಿಬ್ಬರು ಪುಣ್ಯಪಾಪ, ಇಹಪರಂಗಳಿಗೆ\nಒಳಗಾದ ವಿಚಾರವೆಂತೆಂದಡೆ\nಸತ್ಯಸದಾಚಾರಸಂಪತ್ತೆಂಬ ಶಿವಭಕ್ತರ ಹೃದಯದಲ್ಲಿ ಜನಿತನಾಗಿ\nಸತ್ಯನಡೆ ನಡೆಯದೆ,\nಲೋಕದ ಜಡಜೀವಿಯಂತೆ ಪಂಚಮಹಾಪಾತಕಂಗಳಲ್ಲಿ\nವರ್ತಿಸುವುದ ಕಂಡು ಅದ ಪರಿಹರಿಸದೆ,\nದ್ರವ್ಯದಬಿsಲಾಷೆಯಿಂದ ತ್ರಿವಿಧದೀಕ್ಷೆಯ ಮಾಡುವನೊಬ್ಬ ಗುರು\nಹುಟ್ಟಂಧಕನೆಂಬೆನಯ್ಯಾ.\nಅಂತಪ್ಪ ಪರಮಪಾತಕಂಗೆ ಜಪವ ಹೇಳಿ,\nಪಾದೋದಕದಲ್ಲೇಕಭಾಜನವ ಮಾಡಿ, ಪ್ರಸಾದವ ಕೊಟ್ಟು,\nಷಟ್‍ಸ್ಥಲವ ಹೇಳುವನೊಬ್ಬ ಜಂಗಮ\nಕೆಟ್ಟಗಣ್ಣವನೆಂಬೆನಯ್ಯಾ.\nಇಂತೀ ಅಧಮ ಗುರುಶಿಷ್ಯಜಂಗಮಕ್ಕೆ\nಭವಬಂಧನ ತಪ್ಪದು ನೋಡಾ,\nಶಂಭುಕೇಶ್ವರದೇವಾ,ನೀನೊಲಿಯದೆ ಕೆಟ್ಟಿತ್ತೀ ಜಗವೆಲ್ಲ.\n"
}