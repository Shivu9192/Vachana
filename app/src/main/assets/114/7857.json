{
    "id": "7857", 
    "vachana": "<font>1208<br/>ಅಯ್ಯಾ, ಗುರುಶಿಷ್ಯರಿಬ್ಬರು ಪುಣ್ಯಪಾಪ, ಇಹಪರಂಗಳಿಗೆ<br/>ಒಳಗಾದ ವಿಚಾರವೆಂತೆಂದಡೆ<br/>ಸತ್ಯಸದಾಚಾರಸಂಪತ್ತೆಂಬ ಶಿವಭಕ್ತರ ಹೃದಯದಲ್ಲಿ ಜನಿತನಾಗಿ<br/>ಸತ್ಯನಡೆ ನಡೆಯದೆ,<br/>ಲೋಕದ ಜಡಜೀವಿಯಂತೆ ಪಂಚಮಹಾಪಾತಕಂಗಳಲ್ಲಿ<br/>ವರ್ತಿಸುವುದ ಕಂಡು ಅದ ಪರಿಹರಿಸದೆ,<br/>ದ್ರವ್ಯದಬಿsಲಾಷೆಯಿಂದ ತ್ರಿವಿಧದೀಕ್ಷೆಯ ಮಾಡುವನೊಬ್ಬ ಗುರು<br/>ಹುಟ್ಟಂಧಕನೆಂಬೆನಯ್ಯಾ.<br/>ಅಂತಪ್ಪ ಪರಮಪಾತಕಂಗೆ ಜಪವ ಹೇಳಿ,<br/>ಪಾದೋದಕದಲ್ಲೇಕಭಾಜನವ ಮಾಡಿ, ಪ್ರಸಾದವ ಕೊಟ್ಟು,<br/>ಷಟ್‍ಸ್ಥಲವ ಹೇಳುವನೊಬ್ಬ ಜಂಗಮ<br/>ಕೆಟ್ಟಗಣ್ಣವನೆಂಬೆನಯ್ಯಾ.<br/>ಇಂತೀ ಅಧಮ ಗುರುಶಿಷ್ಯಜಂಗಮಕ್ಕೆ<br/>ಭವಬಂಧನ ತಪ್ಪದು ನೋಡಾ,<br/>ಶಂಭುಕೇಶ್ವರದೇವಾ,ನೀನೊಲಿಯದೆ ಕೆಟ್ಟಿತ್ತೀ ಜಗವೆಲ್ಲ.</font>"
}