{
    "id": "20605", 
    "vachana": "<font>1174<br/>ಗುರುವ ನರನೆಂದು ನುಡಿವ ಕುರಿಮಾನವರ<br/>ನೆರೆಹೊರೆಯಲ್ಲಿರಲಾಗದು.<br/>ದೊರೆಸಂಗವಾದರೂ ನುಡಿಸಲಾಗದು.<br/>ನುಡಿಸಿದರೆ ಮಹಾನರಕವಯ್ಯಾ !<br/>ಗುರುವೆ ಪರಶಿವನು, ಗುರುವೆ ಪರಬ್ರಹ್ಮ, ಗುರುವು ಹರನಿಂದಲಧಿಕ.<br/>ಗುರುವಿನಿಂದ ಹರನ ಕಾಣ್ಬರಲ್ಲದೆ, ಹರನಿಂದ ಗುರುವ  ಕಾಣಬಾರದು.<br/>ಅದು ಎಂತೆಂದರೆ :<br/>ಮತ್ರ್ಯಲೋಕಕ್ಕೆನ್ನ ಮಾನವಶರೀರಿಯ ಮಾಡಿ ಕಳುಹಿ,<br/>ಎನ್ನ ಮಾನವಜನ್ಮದ ಬಂಧನ ಕಳೆದು,<br/>ಗುರುವಾಗಿ ಬಂದು ಮುಕ್ತಿಯ ತೋರಿಸಿ<br/>ಕೈಲಾಸಕೆನ್ನ ಯೋಗ್ಯನ ಮಾಡಿದ.<br/>ಇಹದಲ್ಲಿ ಪುಣ್ಯ, ಪರದಲ್ಲಿ ಮುಕ್ತಿಯೆಂಬ ಇವನೆರಡು<br/>ಗುರುಪಾದದಲ್ಲಿಯೆ ಕಂಡೆನಯ್ಯಾ,ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}