{
    "id": "20605", 
    "vachana": "ಗುರುವ ನರನೆಂದು ನುಡಿವ ಕುರಿಮಾನವರ\nನೆರೆಹೊರೆಯಲ್ಲಿರಲಾಗದು.\nದೊರೆಸಂಗವಾದರೂ ನುಡಿಸಲಾಗದು.\nನುಡಿಸಿದರೆ ಮಹಾನರಕವಯ್ಯಾ !\nಗುರುವೆ ಪರಶಿವನು, ಗುರುವೆ ಪರಬ್ರಹ್ಮ, ಗುರುವು ಹರನಿಂದಲಧಿಕ.\nಗುರುವಿನಿಂದ ಹರನ ಕಾಣ್ಬರಲ್ಲದೆ, ಹರನಿಂದ \n  ಕಾಣಬಾರದು.\nಅದು ಎಂತೆಂದರೆ :\nಮತ್ರ್ಯಲೋಕಕ್ಕೆನ್ನ ಮಾನವಶರೀರಿಯ ಮಾಡಿ ಕಳುಹಿ,\nಎನ್ನ ಮಾನವಜನ್ಮದ ಬಂಧನ ಕಳೆದು,\nಗುರುವಾಗಿ ಬಂದು ಮುಕ್ತಿಯ ತೋರಿಸಿ\nಕೈಲಾಸಕೆನ್ನ ಯೋಗ್ಯನ ಮಾಡಿದ.\nಇಹದಲ್ಲಿ ಪುಣ್ಯ, ಪರದಲ್ಲಿ ಮುಕ್ತಿಯೆಂಬ ಇವನೆರಡು\nಗುರುಪಾದದಲ್ಲಿಯೆ ಕಂಡೆನಯ್ಯಾ,ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}