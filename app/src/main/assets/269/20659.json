{
    "id": "/20659", 
    "vachana": "ಹರಿಯ \n  ಹರನ ಶ್ರೀಪಾದದೊಳು ಅಡಕವಾದುದ\nಸಟೆಯೆಂಬ \n  ನೀ ಕೇಳಾ.\nಹರಿ ಸಹಸ್ರಕಮಲದಲ್ಲಿ ಹರನ ಶ್ರೀಪಾದದ \n  ಮಾಡುತಿರೆ,\nಒಂದರಳು ಕುಂದಿದರೆ ನಯನಕಮಲವನೇರಿಸಿ,\nಶಿವನ ಪಾದಕೃಪೆಯಿಂದ ಶಂಖ ಚಕ್ರವ ಪಡೆದುದು ಹುಸಿಯೆ ? ಹುಸಿಯಲ್ಲ.\nಮತ್ತೆ ಹೇಳುವೆ ಕೇಳು ದ್ವಿಜ.\nಹರಿಯಜರಿಬ್ಬರು ಹರನ ಶ್ರೀಪಾದಮಗುಟವ ಕಾಣ್ಬೆನೆಂದು\nವರಗೃಧ್ರಗಳಾದುದು ಸಟೆಯೇ ?\nಸಾಕ್ಷಿ :``ಯುಗ್ಧಸಂಯುಕ್ತ ಉಭಯ ಚ \n  ಬ್ರಾಹ್ಮಣ\nರಾಜಸಬದ್ಧ ವರಗೃಧ್ರ |'' (?)\nಎಂದುದಾಗಿ,\nಹದ್ದು ಹೆಬ್ಬಂದಿಯಾಗಿ ಶ್ರೀಪರಮಾತ್ಮನ ಮಗುಟಚರಣವ ಕಾಣದೆ\nತೊಳಲಿ ಬಳಲುತಿರಲು,\nಹರಿಯಜರ ಮಧ್ಯದಲ್ಲಿ ಉರಿಲಿಂಗವಾದ ಪರಮಾತ್ಮನ ನಿಲವನರಿಯದೆ,\nಅನ್ಯದೈವವ ತಂದು ಪನ್ನಗಧರಗೆ ಸರಿಯೆಂಬ\nಕುನ್ನಿಮಾನವರ ತಲೆಕೆಳಗಾಗಿ ನರಕಕ್ಕೆ ಕೆಡುವುದ ಮಾಣ್ಬನೆನಮ್ಮ ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}