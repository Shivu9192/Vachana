{
    "id": "20659", 
    "vachana": "<font>1228<br/>ಹರಿಯ ನಯನ  ಹರನ ಶ್ರೀಪಾದದೊಳು ಅಡಕವಾದುದ<br/>ಸಟೆಯೆಂಬ ವಿಪ್ರ  ನೀ ಕೇಳಾ.<br/>ಹರಿ ಸಹಸ್ರಕಮಲದಲ್ಲಿ ಹರನ ಶ್ರೀಪಾದದ ಪೂಜೆ  ಮಾಡುತಿರೆ,<br/>ಒಂದರಳು ಕುಂದಿದರೆ ನಯನಕಮಲವನೇರಿಸಿ,<br/>ಶಿವನ ಪಾದಕೃಪೆಯಿಂದ ಶಂಖ ಚಕ್ರವ ಪಡೆದುದು ಹುಸಿಯೆ ? ಹುಸಿಯಲ್ಲ.<br/>ಮತ್ತೆ ಹೇಳುವೆ ಕೇಳು ದ್ವಿಜ.<br/>ಹರಿಯಜರಿಬ್ಬರು ಹರನ ಶ್ರೀಪಾದಮಗುಟವ ಕಾಣ್ಬೆನೆಂದು<br/>ವರಗೃಧ್ರಗಳಾದುದು ಸಟೆಯೇ ?<br/>ಸಾಕ್ಷಿ :``ಯುಗ್ಧಸಂಯುಕ್ತ ಉಭಯ ಚ ದೃಷ್ಟ  ಬ್ರಾಹ್ಮಣ<br/>ರಾಜಸಬದ್ಧ ವರಗೃಧ್ರ |'' (?)<br/>ಎಂದುದಾಗಿ,<br/>ಹದ್ದು ಹೆಬ್ಬಂದಿಯಾಗಿ ಶ್ರೀಪರಮಾತ್ಮನ ಮಗುಟಚರಣವ ಕಾಣದೆ<br/>ತೊಳಲಿ ಬಳಲುತಿರಲು,<br/>ಹರಿಯಜರ ಮಧ್ಯದಲ್ಲಿ ಉರಿಲಿಂಗವಾದ ಪರಮಾತ್ಮನ ನಿಲವನರಿಯದೆ,<br/>ಅನ್ಯದೈವವ ತಂದು ಪನ್ನಗಧರಗೆ ಸರಿಯೆಂಬ<br/>ಕುನ್ನಿಮಾನವರ ತಲೆಕೆಳಗಾಗಿ ನರಕಕ್ಕೆ ಕೆಡುವುದ ಮಾಣ್ಬನೆನಮ್ಮ ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}