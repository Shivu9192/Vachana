{
    "id": "0643", 
    "vachana": "<font>1212<br/>ಲಿಂಗವ ಧ್ಯಾನಿಸುವನ ಅಂಗ  ಕೈಲಾಸದ ರಾಜ್ಯಾಂಗಣ ಕಾಣಿರೊ.<br/>ಲಿಂಗವ ನೋಡುವ ಕಂಗಳು ಪರಮಾತ್ಮನಿದಿರಲಿ ಕಟ್ಟಿಹ<br/>ನಿಲವುಗನ್ನಡಿ ಕಾಣಿರೊ.<br/>ಲಿಂಗವ ಕೊಂಡಾಡುವನ ಜಿಹ್ವೆ  ಕೈಲಾಸದಲ್ಲಿ ಸಾರುವ<br/>ಪಾರಿಗಂಟೆ ಕಾಣಿರೊ<br/>ಲಿಂಗದ ಶ್ರುತಿಯ ಕೇಳುವನ [ಕಿವಿ] ಮಾಣಿಕ ಮುತ್ತಂ<br/>ಮುಚ್ಚಿಡುವ ಕರಡಿಗೆ  ಕಾಣಿರೊ.<br/>ಲಿಂಗವ ಮುಟ್ಟಿ ಪೂಜಿಸಿದವನ ಹಸ್ತ  ಸುಹಸ್ತ ಕಾಣಿರೊ.<br/>ಇಂತೀ ಲಿಂಗಾಂಗಸಂಗಮರಸದಲ್ಲಿಪ್ಪ ಶರಣಂಗೆ<br/>ಅಂಗವಿಕಾರವುಂಟೇನಯ್ಯಾ ?<br/>ಭೂತ ಸೋಂಕಿದ ಮೇಲೆ ಆತ್ಮನಗುಣ ಉಂಟೇನಯ್ಯಾ ?<br/>ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆಂಬಲಿಂಗ ಸೋಂಕಿದ ಮೇಲೆ ಅಂಗಗುಣವುಂಟೇನಯ್ಯಾ ?</font>"
}