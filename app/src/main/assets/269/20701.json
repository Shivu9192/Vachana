{
    "id": "/20701", 
    "vachana": "ಗುರುಲಿಂಗಜಂಗಮವ \n  ನಂಬಿಪ್ಪಾತನೆ ಶಿವಭಕ್ತ.\nಗುರುಲಿಂಗಜಂಗಮವೆ ಶಿವನೆಂದು\nಅರ್ಥ ಪ್ರಾಣ ಅಭಿಮಾನವ ಸೇವಿಸುತ್ತಿಪ್ಪಾತನೆ ಶಿವಭಕ್ತ.\nಸಾಕ್ಷಿ :`ಅರ್ಥಪ್ರಾಣಭಿಮಾನಂ ಚ ಗುರೌ ಲಿಂಗೇ ತು ಜಂಗಮೇ |'\nತಲ್ಲಿಂಗ ಜಂಗಮದಲ್ಲಿ ಧನವಂಚಕನಾಗಿ ಮಾಡುವ ಭಕ್ತಿಯ\nತೆರನೆಂತೆಂದರೆ :\nನರಿಯ ಕೂಗು ಸ್ವರ್ಗಕ್ಕೆ ಮುಟ್ಟುವುದೆ ?\nಹರಭಕ್ತಿಯಲ್ಲಿ ನಿಜವನರಿಯದೆ ಮಾಡಿದ ಭಕ್ತಿ\nಸಯಿಧಾನದ ಕೇಡು ಕಾಣಾಪರಮ[ಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ].\n"
}