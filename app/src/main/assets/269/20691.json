{
    "id": "/20691", 
    "vachana": "ಗುರುವಾಗಿ ಎನ್ನ ಅನಂತಜನ್ಮದ ಹೊಲೆಯ ಕಳದೆಯಲ್ಲಾ ದೇವಾ !\nಲಿಂಗವಾಗಿ ಬಂದು ಎನ್ನ ಕರಸ್ಥಲ ಉರಸ್ಥಲದಲ್ಲಿ ನಿಂದು\nಎನ್ನ ಭವಿತನವ ಕಳದೆಯಲ್ಲಾ ದೇವಾ !\nಜಂಗಮವಾಗಿ ಬಂದು ಸುಳಿದು ಎನಗೆ\nಮೋP್ಷರ್ಥದ ಬಟ್ಟೆಯ ತೋರಿದೆಯಲ್ಲಾ ದೇವಾ !\nವಿಭೂತಿಯಾಗಿ ಬಂದು ಎನ್ನ \n  ಮುಖ್ಯ\nನಾನಾ ಸ್ಥಾನಂಗಳಲ್ಲಿ ನಿಂದೆಯಲ್ಲಾ ದೇವಾ !\nರುದ್ರಾಕ್ಷಿಯಾಗಿ ಬಂದು ಕೊರಳು ಮುಖ್ಯ ನಾನಾ ಸ್ಥಾನಂಗಳಲ್ಲಿ\nಭೂಷಣವಾಗಿದ್ದೆಯಲ್ಲಾ ದೇವಾ !\nಷಡಕ್ಷರಿಯಾಗಿ ಬಂದು ಎನ್ನ ಜಿಹ್ವೆಯಲ್ಲಿ ನೆಲೆಗೊಂಡು\n`ಓಂ ನಮಃ ಶಿವಾಯ' ಎಂಬ ಪ್ರಣಮ ಪಂಚಾಕ್ಷರಿಯನೆ\nಸ್ಮರಿಸುತಿದ್ದೆಯಲ್ಲಾ ದೇವಾ !\nಪಾದೋದಕವಾಗಿ ಬಂದು ಎನ್ನ ಅಂಗವ ಚಿನ್ನವ ಮಾಡಿದೆಯಲ್ಲಾ ದೇವಾ !\nಪ್ರಸಾದವಾಗಿ ಬಂದು ಎನಗೆ ಮುಕ್ತಿಯ ತೋರಿದೆಯಲ್ಲಾ ದೇವಾ !\nಅಷ್ಟಾವರಣದಮುಖದಲ್ಲಿ ಬಂದು ನಿಂದು ಎನ್ನ ಕಷ್ಟಬಡುವ\nಭವಂಗಳ ತಪ್ಪಿಸಿ ನಿಂದ ನಿಲವ ನೀ ಬಲ್ಲೆಯಲ್ಲದೆ\nಮತ್ತಾರು ಬಲ್ಲರು ಹೇಳಾಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}