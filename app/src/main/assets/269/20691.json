{
    "id": "20691", 
    "vachana": "<font>1260<br/>ಗುರುವಾಗಿ ಎನ್ನ ಅನಂತಜನ್ಮದ ಹೊಲೆಯ ಕಳದೆಯಲ್ಲಾ ದೇವಾ !<br/>ಲಿಂಗವಾಗಿ ಬಂದು ಎನ್ನ ಕರಸ್ಥಲ ಉರಸ್ಥಲದಲ್ಲಿ ನಿಂದು<br/>ಎನ್ನ ಭವಿತನವ ಕಳದೆಯಲ್ಲಾ ದೇವಾ !<br/>ಜಂಗಮವಾಗಿ ಬಂದು ಸುಳಿದು ಎನಗೆ<br/>ಮೋP್ಷರ್ಥದ ಬಟ್ಟೆಯ ತೋರಿದೆಯಲ್ಲಾ ದೇವಾ !<br/>ವಿಭೂತಿಯಾಗಿ ಬಂದು ಎನ್ನ ಲಲಾಟ  ಮುಖ್ಯ<br/>ನಾನಾ ಸ್ಥಾನಂಗಳಲ್ಲಿ ನಿಂದೆಯಲ್ಲಾ ದೇವಾ !<br/>ರುದ್ರಾಕ್ಷಿಯಾಗಿ ಬಂದು ಕೊರಳು ಮುಖ್ಯ ನಾನಾ ಸ್ಥಾನಂಗಳಲ್ಲಿ<br/>ಭೂಷಣವಾಗಿದ್ದೆಯಲ್ಲಾ ದೇವಾ !<br/>ಷಡಕ್ಷರಿಯಾಗಿ ಬಂದು ಎನ್ನ ಜಿಹ್ವೆಯಲ್ಲಿ ನೆಲೆಗೊಂಡು<br/>`ಓಂ ನಮಃ ಶಿವಾಯ' ಎಂಬ ಪ್ರಣಮ ಪಂಚಾಕ್ಷರಿಯನೆ<br/>ಸ್ಮರಿಸುತಿದ್ದೆಯಲ್ಲಾ ದೇವಾ !<br/>ಪಾದೋದಕವಾಗಿ ಬಂದು ಎನ್ನ ಅಂಗವ ಚಿನ್ನವ ಮಾಡಿದೆಯಲ್ಲಾ ದೇವಾ !<br/>ಪ್ರಸಾದವಾಗಿ ಬಂದು ಎನಗೆ ಮುಕ್ತಿಯ ತೋರಿದೆಯಲ್ಲಾ ದೇವಾ !<br/>ಅಷ್ಟಾವರಣದಮುಖದಲ್ಲಿ ಬಂದು ನಿಂದು ಎನ್ನ ಕಷ್ಟಬಡುವ<br/>ಭವಂಗಳ ತಪ್ಪಿಸಿ ನಿಂದ ನಿಲವ ನೀ ಬಲ್ಲೆಯಲ್ಲದೆ<br/>ಮತ್ತಾರು ಬಲ್ಲರು ಹೇಳಾಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}