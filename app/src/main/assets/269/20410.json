{
    "id": "/20410", 
    "vachana": "ಮಾರಮಥನ ಮಸಣಾಲಯ ಮನಾತೀತ\nಮಾ[ನಿ] ದ್ಯುಮಣಿಧರ ಮತ್ಸರವಿರಹಿತ\nಮದ್ಗುರು ಮಹಾಶಂಭು ಮಹಾದೇವ\nಮಹಾಜ್ಞಾನ ಮಹಾತ್ಮನೆ ಮಹಾದೇವದೇವ\nಮರಣವಿರಹಿತ ಮರಹುದೂರ ಅರುಹಾನಂದ\nಮನುಮುನಿವಂದ್ಯ ಮೂಲಾಧಾರ ಮಹಾಗಣಪ್ರೇಮ\nಮಾಯಾಕೋಳಾಹಳ ಮಾಯ ನಿರ್ಮಮಗುಣಮಗೋಚರ\nಮಹಾಜ್ಯೋತಿ ಪರಶಿವ ಮೂರುಲೋಕಪ್ರಕಾಶ\nಸರ್ವಕಾವದೇವನೆಂದು ಮೊರೆಹೊಕ್ಕೆ,\nಎನ್ನ ಕಾಯ್ದು ರಕ್ಷಿಸು\nಜಯಜಯ ಹರಹರ ಶಿವಶಿವಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}