{
    "id": "/20510", 
    "vachana": "ಒಡವೆ \n  ಧನ ಧಾನ್ಯವ ಲೋಭದಿಂದ ಗಳಿಸಿ,\nಮಡದಿಮಕ್ಕಳಿಗೆಂದು ಮಡುಗಿಕೊಂಡು,\nದಾನಧರ್ಮವ \n  ಉಪಕಾರಕ್ಕೆ ನೀಡದೆ,\nಹೇಸಿಗುಣದಲ್ಲಿಪ್ಪ ಮಾನವರ ಆಯುಷ್ಯ ವ್ಯಯಿದು\nಕಾಲಮೃತ್ಯು ಬಂದು ಹೊಡೆದೊಯ್ಯು[ವಾಗ],\nಸುಖದಲ್ಲಿರುವಂದಿನ ಮಡದಿ-ಮಕ್ಕಳು ಒಡವೆ-ವಸ್ತು\nಧನಧಾನ್ಯ ಕಾಯುವವೆ ? ಕಾಯವು.\nಎರವಿನ ಸಿರಿ, \n  ಮನೆ, \n  ಮಡದೇರು,\nಎರವಿನ ಮಕ್ಕಳ ನೆಚ್ಚಿಕೊಂಡು\nಊರ ಸೀರಿಂಗೆ ಅಗಸ ಬಡದು ಸಾವಂತೆ,\nಪರಾರ್ಥನರಕದೊಡವೆಯ ನೆಚ್ಚಿ\nನನ್ನತನ್ನದೆಂದು ಲೋಭತ್ವದಿಂದ ಕೆಟ್ಟರು.\nಬರುತೇನು ತರಲಿಲ್ಲ , ಹೋಗುತೇನು ಒಯ್ಯಲಿಲ್ಲ ,\nಹುಟ್ಟುತ್ತಲೆ ಬತ್ತಲೆ, ಹೋಗುತಲೆ ಬತ್ತಲೆ.\nಈ ನಷ್ಟಸಂಸಾರವ ನಂಬಿ ಕೆಡದಿರಿ ಮನುಜರಿರ.ನಂಬಿ ನಮ್ಮ ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವ.\n"
}