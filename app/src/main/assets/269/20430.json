{
    "id": "20430", 
    "vachana": "<font>997<br/>ಎರಡು ಹೆಸರಿನ ಮರದ<br/>ಬೊಡ್ಡೆಯಲಾಡುವಾಲಿಯ ಮನೆ<br/>ಏಳು ಬಗೆಯ ನಿರ್ಮಿತ,<br/>ಹತ್ತು ಬಗೆಯ ಹರವರಿ,<br/>ಒಂಬತ್ತು ಬಗೆಯ ಹಾದಿ.<br/>ಆ ಮನೆಯ ಪಂಚಾಳರು ರಚಿಸಿದರು ನೋಡಾ !<br/>ಮನೆಯೊಳಗೆ ಮಧುರದ ಪಾಕವಾಗುತಿರೆ,<br/>ಆ ಮಧುರದ ಸವಿಗೆಟ್ಟು, ಹೊತ್ತಿ,<br/>ಹೊಗೆ ಮನೆಯ ಸುತ್ತಿದುದ ಕಂಡು,<br/>ಕೆಟ್ಟಡಿಗೆಯನಟ್ಟು, ಶುದ್ಧ ಮಾಡುವೆನೆಂದು,<br/>ಹಿಂದಣ ಮನೆಯ ಸುಟ್ಟು, ಮುಂದೊಂದು ಮನೆಯ ಕಟ್ಟಿ,<br/>ಅಂದಚೆಂದವ ನೋಡಿ,<br/>ಆಡಿಸುತ್ತಿದ್ದ ಭೇದವ ನೀನೆ ಬಲ್ಲೆಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}