{
    "id": "/20430", 
    "vachana": "ಎರಡು ಹೆಸರಿನ ಮರದ\nಬೊಡ್ಡೆಯಲಾಡುವಾಲಿಯ ಮನೆ\nಏಳು ಬಗೆಯ ನಿರ್ಮಿತ,\nಹತ್ತು ಬಗೆಯ ಹರವರಿ,\nಒಂಬತ್ತು ಬಗೆಯ ಹಾದಿ.\nಆ ಮನೆಯ ಪಂಚಾಳರು ರಚಿಸಿದರು ನೋಡಾ !\nಮನೆಯೊಳಗೆ ಮಧುರದ ಪಾಕವಾಗುತಿರೆ,\nಆ ಮಧುರದ ಸವಿಗೆಟ್ಟು, ಹೊತ್ತಿ,\nಹೊಗೆ ಮನೆಯ ಸುತ್ತಿದುದ ಕಂಡು,\nಕೆಟ್ಟಡಿಗೆಯನಟ್ಟು, ಶುದ್ಧ ಮಾಡುವೆನೆಂದು,\nಹಿಂದಣ ಮನೆಯ ಸುಟ್ಟು, ಮುಂದೊಂದು ಮನೆಯ ಕಟ್ಟಿ,\nಅಂದಚೆಂದವ ನೋಡಿ,\nಆಡಿಸುತ್ತಿದ್ದ ಭೇದವ ನೀನೆ ಬಲ್ಲೆಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}