{
    "id": "0480", 
    "vachana": "<font>1047<br/>ಕಣ್ಗೆಡಿಸಿತ್ತು ಮಾಯಾಕಾವಳ, ಕಾಲ್ಗೆಡಿಸಿತ್ತು ಮಾಯಾಕಾವಳ,<br/>ತನುಗೆಡಿಸಿತ್ತು ಮಾಯಾಕಾವಳ.<br/>ದಿನಕ್ಕೊಮ್ಮೆ ಕತ್ತಲೆಗವಿದರೆ,<br/>ಎನಗೆ ಗಳಿಗೆ ಗಳಿಗೆಗೆ ಮಾಯಾತಮಂಧ ಕತ್ತಲೆ.<br/>ಸಮುದ್ರಕ್ಕೆ ದಿನಕ್ಕೊಮ್ಮೆ ತೆರೆ ಬಂದರೆ,<br/>ಎನ್ನ ಮನವಿಕಾರದ ತೆರೆ ವೇಳೆವೇಳೆಗೆ ಕವಿದವು.<br/>ವರುಷವರುಷಕೊಂದು ಜೋಳದ ಬೆಳೆಯಾದರೆ<br/>ಎನ್ನ ತನುವಿಕಾರದ ಚಿಂತೆ ಕರ್ಮದ ಬೆಳೆಯು<br/>ಸದಾ ಬೆಳೆಯುತಿಪ್ಪುದು.<br/>ಈ ಮಾಯಾತಮಂಧವೆಂಬ ವಿಧಿಗೆನ್ನ ಗುರಿಮಾಡಿ<br/>ಬಿಟ್ಹೋಗದಿರು, ತೊಲಗದಿರು.<br/>ಕಾಳಿ ಹೊಲೆಯನದಾದಡೇನು, ಬಿರಿದು  ಒಡೆಯನದು.<br/>ಕರ್ಮದ ಬಾಯಿ ಹೊಲೆಯಾದಡೇನು<br/>ಸುಜ್ಞಾನದ ಮರ್ಮವನಿತ್ತು ಸಲಹಯ್ಯಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}