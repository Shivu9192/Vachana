{
    "id": "/20431", 
    "vachana": "ಜಗದೊಳಗೆ ಜಗ ಹುಟ್ಟಿ\nಜಗಮಯವಾಗಿದ್ದುದ ಕಂಡೆನು.\nಜಗವನಾಳುವ ದೊರೆ ರಾಕ್ಷಿಗವಿಯಲ್ಲಿ ಸಿಲ್ಕಿ,\nಘಾಸಿಯಾಗುತಿರ್ದನು ನೋಡಾ.\nಆ ರಾಕ್ಷಿ ಬ್ರಹ್ಮನ ಚರ್ಮವ ಹೊತ್ತು,\nವಿಷ್ಣುವಿನ ರಕ್ತವ ಕುಡಿದು, ರುದ್ರನ ಭಸ್ಮವ ಮಾಡಿ,\nಈಶ್ವರನ ಗಾಳಿಯಾಗಿ ಹಾರಿಸಿ,\nಸದಾಶಿವನ ಆಕಾಶದ ಗುರಿಯನೆ[ಚ್ಚಿ] ಆಡುತಾಡುತ ಬಂದವಳು.\nಅರಸಿನ ಪ್ರಜೆ-ಪರಿವಾರ, ಆನೆ-ಸೇನೆ ಎಲ್ಲವ ನುಂಗಿ ತೇಗಿ,\nಜಗದೊಳಗಣ ಜಗ ಹಿರಿದಪ್ಪ ಜಗವಾಗಿ\nಜಲದ ಕೊಣದಲ್ಲಿ ಹೊರಟು\nದೃಷ್ಟವಾಗಿ ನಿಂದುದ ಕಂಡು ರಕ್ಷಿ ನಗುತಿದೆ.\nಈ ಭೇದವ ಹಳೆಯ ಮನೆಯ ಸುಟ್ಟು\nಹೊಸ ಮನೆಯಾದಲ್ಲಿ ಕಂಡೆ, ಇದೇನು \n  ಹೇಳಾಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}