{
    "id": "20627", 
    "vachana": "<font>1196 <br/>ಗುರು ಕರುಣಾಕರ ಪರಶಿವ ಪರಮ <br/>ಗುರು ಭವಹರ ಚಿನ್ಮಯ ಚಿದ್ರೂಪ <br/>ಗುರುವೆ ನಿರಂಜನ  ನಿರ್ಮಳ ನಿಃಖಳಗುರುವೆ ಸುರತುರವೆ. <br/>ಪದ :ವಹ್ನಿ ವಿಪಿನ  ತರು  ಕಾಷ್ಠವ ಸುಡುವಂ <br/>ತೆನ್ನ ಭವದ ಗೊಂಡಾರಣ್ಯವ <br/>ನೆನ್ನಯ ಗುರುಕರುಣಗ್ನಿಯಲ್ಲಿ ಉರುಹಿ  <br/>ಮುನ್ನಿನ ಸುಕೃತದ ದೆಸೆಯಲಿ ಗುರುಕೃಪೆ <br/>ಅನ್ಯಥಾ ಭಾಗ್ಯವ ಪಡೆದೆನು ಪರುಷದ <br/>ಸನ್ನಿಧಿಯಲಿಹ ಲೋಹ ಪರಿಗು ಸಯುಕ್ತ.   | 1 | <br/>ಅಂಗಾತ್ಮನ ಪ್ರಾಣನ ಭವಿತನಗಳ <br/>ಹಿಂಗಿಸಿ ಅವಿರಳ  ಪರಬ್ರಹ್ಮದ ಮಹಾ <br/>ಲಿಂಗವ ಕರ  ಉರ  ಶಿರ  ಮನ ಭಾವದಲ್ಲಿ <br/>ಸಂಗವ ಮಾಡಿಯೆ ಪ್ರಕೃತಿ ವಿಕೃತಿ ವಿಷ <br/>ಯಂಗಳನೆಲ್ಲವ ತೊರಸಿ ಗಣಂಗಳ <br/>ಡಿಂಗರಿಗನ ಮಾಡಿದೆನ್ನಯ ಗುರುಮಹಿಮೆ.    | 2 | <br/>ದುರ್ಲಿಖಿತಂಗಳ ತೊಡೆದು ವಿಭೂತಿ <br/>ಧರಿಸ ಕಲಿಸಿ ಫಣಿಯೊಳು ರುದ್ರಾಕ್ಷಿಯ <br/>ಸರಮಾಲೆಯ ತೊಡಕಲಿಸಿ ಷಡ <br/>ಕ್ಷರಿಯ ಸ್ಮರಿಸ ಕಲಿಸಿ `ಶಿವಧ್ಯಾನವ ಹಿಂಗದ <br/>ಲಿರು ನೀ ಕಂದಾ' ಯೆಂದು ಅಭಯಕರ <br/>ಶಿರದೊಳು ಮಡುಗಿಯೆ ಸಲುಹಿದ ಗುರು ನಿತ್ಯ.   | 3 | <br/> <br/>ರಂಬಿಸಿ ನಿಲ್ಲದಳುವಿಂಗೆ ಕಂದೆಗೆ ಮೇಣ್ <br/>ರಂಭೆ ಸ್ತನವನೂಡಿಯೆ ಸಲಹುವ ತೆರ  <br/>ಹಂಬಲಿಸಿ ಭಯಪಡುತಿಹಗೆ ಸೂರ್ಯ ನೀನೆ <br/>ಶಂಭು ಚರಣತೀರ್ಥಪ್ರಸಾದವ <br/>ನುಂಬಕಲಿಸಿಯೆ ಅನ್ಯಹಾರದ <br/>ಬೆಂಬಳಿಗಳ ಕೆಡಿಸಿದೆನ್ನಯ ಗುರು ಮಹಿಮೆ.   | 4 | <br/>ಮಾಡಕಲಿಸಿದ ಲಿಂಗದ ಸೇವೆಯ ಸದಾ <br/>ನೀಡಕಲಿಸಿದ ಜಂಗಮಕಮೃತಾನ್ನವ <br/>ಬೇಡಕಲಿಸಿ ಮುಕ್ತಿಯ ಫಲಪದವ <br/>ಗೂಡಕಲಿಸಿ ಶಿವಾನಂದದಾ ಲೀಲೆಯೊ <br/>ಳಾಡಕಲಿಸಿ ನಿಜ  ನಿತ್ಯ  ನಿರ್ಮಳನ ಮಾಡಿದ ಗುರುವರ ಸಿದ್ಧಮಲ್ಲೇಶಾ    | 5 |</font>"
}