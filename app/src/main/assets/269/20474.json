{
    "id": "20474", 
    "vachana": "<font>1041<br/>ಆರೆ ನೀನಾರೆ ಮಾಯದ  ಬಲೆಯ<br/>ತೋರೆನ್ನ ಸಿಗಿಸಿ ನೀನಗಲಿದರೆ.<br/>ತ್ರಿವಿಧ ಗುಣವು ತ್ರಿವಿಧ  ಮಲವು<br/>ತ್ರಿವಿಧ ತನುವು ತ್ರಿವಿಧ  ಮನವು<br/>ತ್ರಿವಿಧ ಕರಣ  ತ್ರಿವಿಧ  ಅಗ್ನಿಗೆನ್ನನಿಕ್ಕಿ<br/>ಭಾವಿಸಿ ಕಾಡುತಿದೆ ನಿನ್ನ ಮಾಯ.  | 1 |<br/>ಪಂಚವಿಂಶವು ಪಂಚಭೂತಗಳುಪವಿ<br/>ಪಂಚಕರ್ಮೇಂದ್ರಿಯಂಗಳ ಬಲೆಯು<br/>ಸಂಚನಿಕ್ಕಿ ಹರಿಹಂಚ ಮಾಡಿ ಮಾಯಾ ಪ್ರ<br/>ಪಂಚನ ಕಾಡುತಿದೆ ಗುರುವೆ.  | 2 |<br/>ಹೊನ್ನಾಗಿ ಚರಿಸಿ ಹೆಣ್ಣಾಗಿ ಸುಳಿದು<br/>ಮಣ್ಣಾಗಿ ನಿಂದು ಮಾಯಾರಕ್ಕಸಿಯು<br/>ಕಣ್ಣಿಂದ ನೋಡಿ ಕಾಲ್ನೆಡಿಸಿ ಅಜಹರಿಸುರರ<br/>ಬಣ್ಣಗುಂದಿಸಿ ಕಾಡುತಿದೆ ಗುರುವೆ.  | 3 |<br/>ಪಶುವಿನ ಮುಂದೆ ಗ್ರಾಸವ ಚೆಲ್ಲಲದು<br/>ಹಸುರೆಂದು ಆಸೆಗೈವಂತೆ ಮಾಯಾ<br/>ರಸ ವಿಷಯ  ಅಲ್ಪಸುಖಕೆನ್ನ ಗುರಿಮಾಡಿ<br/>ವಿಷಕಂಠ ನೀನಗಲಿದೆ ಗುರುವೆ.  | 4 |<br/>ಪರುಷಕೆ ಪಾಷಾಣವನೊತ್ತೆಯಿಡುವಂತೆ<br/>ಶರೀರಮಾಯೆಗೆ ಎನ್ನ ಗುರಿ ಮಾಡಿ<br/>ಹರ ನೀನಗಲದಿರುಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.  | 5 |</font>"
}