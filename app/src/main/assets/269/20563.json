{
    "id": "0563", 
    "vachana": "<font>1132<br/>ಒಡಲಾಸೆಗೆ ಅನ್ಯರ ಸೇವೆಯ ಮಾಡುವ<br/>ಕಡುಪಾಪಿಮನವೆ ಕೇಳು.<br/>ದಧಿಯ ಮಥನವ ಮಾಡೆ ಪಂಚಾಮೃತವ ಕೊಡುವುದಲ್ಲದೆ,<br/>ಉದಕವ ಕಡೆಯಲೇನ ಕೊಡದ ತೆರದಲ್ಲಿ<br/>ಅನ್ಯರನಾಸೆಗೈದರೆ-<br/>ಪರುಷ ಮನೆಯೊಳಿರೆ ಪರರ ಹಣವ ಬೇಡಿ<br/>ಚಾಲಿವರಿವ ಮರುಳುಮಾನವನಂತೆ,<br/>ವರ ಅಮೃತಬಾವಿ ಗೃಹದೊಳಿರೆ ಸವುಳು ನೀರಿಂಗೆ<br/>ಚಾಲಿವರಿವ ಹೆಡ್ಡಮನುಜನಂತೆ,<br/>ಸರ್ವರ ಮನ ಧರ್ಮ ಕರ್ಮವನರಿವ ಪರಮಾತ್ಮ<br/>ನಿನ್ನ ಅಂಗೈಕರದೊಳಿರೆ ಪರರಾಸೆಗೈಯದಿರು, ಆಸೆಗೈಯದಿರು.<br/>ಆಸೆಗೈ ಆಸೆಗೈ ನಮ್ಮ<br/>ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವನಾಸೆಗೈದರೆನಿನಗೆ ಮುಕ್ತಿಯುಂಟು ಕೇಳಲೆ ಮನುಜ.</font>"
}