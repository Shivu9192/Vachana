{
    "id": "20530", 
    "vachana": "<font>1098<br/>ಶ್ರೋತ್ರ ತ್ವಕ್ಕು  ನೇತ್ರ  ಜಿಹ್ವೆ  ಘ್ರಾಣವೆಂಬ ಪಂಚೇಂದ್ರಿಯಂಗಳು.<br/>ಸಾಕ್ಷಿ :``ಶ್ರೋತ್ರತ್ವಕ್‍ನೇತ್ರಜಿಹ್ವಾಶ್ಚ ಘ್ರಾಣಂ ಪಂಚೇಂದ್ರಿಯಾಸ್ತಥಾ |<br/>ಆಕಾಶ ಅಗ್ನಿವಾರ್ಯುಶ್ಚ ಅಪ್‍ಪೃಥ್ವೀ ಕ್ರಮೇಣ ಚ ||''<br/>ಎಂದುದಾಗಿ, ಇವಕ್ಕೆ ವಿವರ  :<br/>ಶ್ರೋತ್ರೇಂದ್ರಿಯಕ್ಕೆ ಆಕಾಶವೆಂಬ ಮಹಾಭೂತ,<br/>ದಶದಿಕ್ಕುಗಳೆ ಅಧಿದೈವ, ಅದಕ್ಕೆ ಶಬ್ದ ವಿಷಯ.<br/>ಅಕ್ಷರಾತ್ಮಕ ಅನಕ್ಷರಾತ್ಮಕ ಇವು ಎರಡು ಅಕ್ಷರ ಭೇದ.<br/>ತ್ವಗಿಂದ್ರಿಯಕ್ಕೆ ವಾಯುವೆಂಬ ಮಹಾಭೂತ, ಚಂದ್ರನಧಿದೇವತೆ<br/>ಅದಕ್ಕೆ ಸ್ಪರುಶನ ವಿಷಯ  ; ಮೃದು ಕಠಿಣ ಶೀತ ಉಷ್ಣ<br/>ಇವು ನಾಲ್ಕು ಸ್ಪರುಶನ ಭೇದ.<br/>ನೇತ್ರೇಂದ್ರಿಯಕ್ಕೆ ಅಗ್ನಿಯೆಂಬ ಮಹಾಭೂತ, ಸೂರ್ಯನಧಿದೇವತೆ.<br/>ಅದಕ್ಕೆ ರೂಪ ವಿಷಯ  ; ಶ್ವೇತಪೀತ ಹರಿತ<br/>ಮಾಂಜಿಷ್ಟ ಕೃಷ್ಣ  ಕಪೆÇೀತವರ್ಣ ಇವಾರು ರೂಪಭೇದ.<br/>ಜಿಹ್ವೇಂದ್ರಿಯಕ್ಕೆ ಅಪ್ಪುವೆಂಬ ಮಹಾಭೂತ, ವರುಣನಧಿದೇವತೆ.<br/>ಅದಕ್ಕೆ ರಸ ವಿಷಯ  ; ಮಧುರ  ಆಮ್ಲ  ತಿಕ್ತ<br/>ಕಟು ಕಷಾಯ  ಲವಣ  ಇವಾರು ರಸಭೇದ.<br/>ಘ್ರಾಣೇಂದ್ರಿಯಕ್ಕೆ ಪೃಥ್ವಿಯೆಂಬ ಮಹಾಭೂತ.<br/>ಅಶ್ವಿನಿ ಅಧಿದೇವತೆ, ಇದಕ್ಕೆ ಗಂಧ ವಿಷಯ  ;<br/>ಸುಗಂಧ ದುರ್ಗಂಧವೆರಡು ಗಂಧ ಭೇದ.<br/>ಇಂತೀ ಪಂಚೇಂದ್ರಿಯೆಂಬ ಶುನಕ<br/>ಕಂಡಕಡೆಗೆ ಹರಿಯುತಿವೆ.<br/>ಈ ಪಂಚೇಂದ್ರಿಯವ ನಿರಸನವ ಮಾಡಿ, ಪಂಚವದನನೊಳು<br/>ಬೆರದಿಪ್ಪ ನಿರ್ವಂಚಕ ಶರಣಂಗೆ<br/>ನಮೋ ನಮೋ ಎಂಬೆನಯ್ಯಾಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}