{
    "id": "20499", 
    "vachana": "<font>1066<br/>ಛಲಮದವೆಂಬುದು ತಲೆಗೇರಿ<br/>ಗುರುಹಿರಿಯರ ನೆಲೆಯನರಿಯದೆ ಮದಿಸಿಪ್ಪರಯ್ಯ.<br/>ರೂಪಮದ ತಲೆಗೇರಿ ಮುಂದುಗೊಂಡು<br/>ತಮ್ಮ ತನುವಿನ ರೂಪ ಚೆಲ್ವಿಕೆ ನೋಡಿ ಮರುಳಾಗಿ<br/>ಚಿದ್ರೂಪನ ನೆನವ ಮರೆದರಯ್ಯಾ.<br/>ಯವ್ವನಮದ ತಲೆಗೇರಿ<br/>ಮದಸೊಕ್ಕಿದಾನೆಯಂತೆ ಪ್ರಯಾಸಮತ್ತರಾಗಿ<br/>ಕಾಮನ ಬಲೆಯೊಳಗೆ ಸಿಲ್ಕಿ<br/>ಕಾಮಾರಿನೆನವ ಮರೆದರಯ್ಯಾ.<br/>ಧನಮದವೆಂಬುದು ತನುವಿನೊಳು ಇಂಬುಗೊಂಡು<br/>ಅರ್ಥಭಾಗ್ಯ ಕಾಡಿ ವ್ಯರ್ಥ ಸತ್ತಿತು ಲೋಕ.<br/>ವಿದ್ಯಾಮದವೆಂಬುದು ಬುದ್ಧಿಗೆಡಿಸಿ<br/>ನಾ ಬಲ್ಲವ ತಾ ಬಲ್ಲವನೆಂದು ತರ್ಕಿಸಿ ಪ್ರಳಯಕಿಳಿದರು.<br/>ರಾಜ್ಯಮದವೆದ್ದು ರಾಜ್ಯವನಾಡಿಸಿ ಬೇಡಿಸಿಕೊಂಡೆನೆಂದು<br/>ರಾಜರಾಜರು ಹತವಾದರು.<br/>ತಪಮದವೆದ್ದು ನಾ ತಪಸಿ ನಾ ಸಿದ್ಧ ನಾ ಯೋಗಿ<br/>ನನಗಾರು ಸರಿಯಿಲ್ಲವೆಂದು<br/>ಅಹಂಕಾರಕ್ಕೆ ಗುರಿಯಾಗಿ ಭವಕ್ಕೆ ಬಂದರು ಹಲಬರು.<br/>ಇಂತೀ ಅಷ್ಟಮದವೆಂಬ ಭ್ರಾಂತು[ವ] ತೊಲಗಿಸಿ<br/>ನಿಭ್ರಾಂತನಾಗಿರಬಲ್ಲರೆ ಶಿವಶರಣನೆಂಬೆಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ. </font>"
}