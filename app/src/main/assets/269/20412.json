{
    "id": "20412", 
    "vachana": "ಕಾಲಸಂಹರ ಕಾಮವಿದೂರ\nಕರಣಾತೀತ ಕರ್ಮಗಿರಿಗೊಜ್ರ\nಕಮಲಮಿತ್ರ ಶಶಿಭೂಷ ಕರುಣಕಟಾಕ್ಷ\nಕಮಲೋದ್ಭವಶಿರಕರಕಪಾಲ\nಕಮಲಪೂಜಿತನಯನ ಪಾದಚರಣದಲಿ ಧರಿಸಿದ ದೇವ\nವಿಶ್ವಕ್ಷೇನ ಹೆಣನ ಹೊತ್ತ ದೇವ\nವೇದಶಾಸ್ತ್ರಕತೀತದೇವನೆಂದು ಮೊರೆಹೊಕ್ಕೆ.\nಎನ್ನಯ ಮೊರೆಯಂ ಕೇಳಿ ಕಾದರೆ ಕಾಯಿ,ಕೊಂದರೆ ಕೊಲ್ಲು,\nನಿಮ್ಮ ಧರ್ಮ, ನಿಮ್ಮ ಧರ್ಮ.\nನೀನೆ ಹುಟ್ಟಿಸಿ, ನೀನೆ ಕರ್ಮಕಾಯಕೆ ಗುರಿಮಾಡಿ,\nನೀನಗಲಿದರೆ ನೊಂದೆ ಬೆಂದೆ.\nಬಿಡಬೀಸದಿರು, ಎನ್ನನಿತ್ತ `ಬಾ'ಯೆಂದು ತಲೆದಡಹೊ\nಜಯಜಯ ಹರಹರ ಶಿವಶಿವಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.\n"
}