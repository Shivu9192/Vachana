{
    "id": "/20573", 
    "vachana": "ಕೆಚ್ಚಲ ಕಚ್ಚಿದ ಉಣ್ಣೆ\nನಿಚ್ಚಾಮೃತದ ಸವಿಯನೆತ್ತಬಲ್ಲುದಯ್ಯಾ ?\nಪಾಯಸದೊಳಿಹ \n  ರುಚಿಯಬಲ್ಲುದೆ ?\nಸರ್ವವ ಮುಟ್ಟಿ ಮೂಸುವ \n  ಶುಚಿಯ ಬಲ್ಲುದೇನಯ್ಯಾ ?\nಸಂಸಾರದೋಷ ದುಸ್ಸಂಗ ದುಶ್ಚರಿತ್ರದೊಳಿಪ್ಪ ಮಾನವರು\nಶಿವಜ್ಞಾನಾಮೃತದ ಸವಿಯನೆತ್ತ ಬಲ್ಲರಯ್ಯಾ ? ಉಣ್ಣೆಯಂತೆ.\nಹುಗ್ಗಿಯೊಳಿಹ ಹುಟ್ಟು ತೊಳಸಬಲ್ಲುದಲ್ಲದೆ\nಸವಿಯ ಬಲ್ಲುದೇನಯ್ಯಾ ?\nವೇದಾಗಮವನೋದಿದ ಮಾನವರೆಲ್ಲ\nಸಂಸಾರಬಂಧನವ ಕಳೆಯಬಲ್ಲರೇನಯ್ಯಾ ?\nಮನಮಕ್ಷಿಕ ಸರ್ವದುಚ್ಚಿಷ್ಠವ ಮುಟ್ಟಿ ಮುಟ್ಟಿ\nಹಲವು ಕಡೆಗೆ ಹಾರುತಿರಲು, ಮಹದರುವನೆತ್ತ ಬಲ್ಲುದಯ್ಯಾ !ಪರಮಗುರು ಪಡುವಿಡಿ ಸಿದ್ದಮಲ್ಲಿನಾಥಪ್ರಭುವೆ.\n"
}