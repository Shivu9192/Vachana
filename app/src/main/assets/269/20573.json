{
    "id": "20573", 
    "vachana": "<font>1142<br/>ಕೆಚ್ಚಲ ಕಚ್ಚಿದ ಉಣ್ಣೆ<br/>ನಿಚ್ಚಾಮೃತದ ಸವಿಯನೆತ್ತಬಲ್ಲುದಯ್ಯಾ ?<br/>ಪಾಯಸದೊಳಿಹ ಸಟ್ಟುಗ  ರುಚಿಯಬಲ್ಲುದೆ ?<br/>ಸರ್ವವ ಮುಟ್ಟಿ ಮೂಸುವ ಮಕ್ಷಿಕ  ಶುಚಿಯ ಬಲ್ಲುದೇನಯ್ಯಾ ?<br/>ಸಂಸಾರದೋಷ ದುಸ್ಸಂಗ ದುಶ್ಚರಿತ್ರದೊಳಿಪ್ಪ ಮಾನವರು<br/>ಶಿವಜ್ಞಾನಾಮೃತದ ಸವಿಯನೆತ್ತ ಬಲ್ಲರಯ್ಯಾ ? ಉಣ್ಣೆಯಂತೆ.<br/>ಹುಗ್ಗಿಯೊಳಿಹ ಹುಟ್ಟು ತೊಳಸಬಲ್ಲುದಲ್ಲದೆ<br/>ಸವಿಯ ಬಲ್ಲುದೇನಯ್ಯಾ ?<br/>ವೇದಾಗಮವನೋದಿದ ಮಾನವರೆಲ್ಲ<br/>ಸಂಸಾರಬಂಧನವ ಕಳೆಯಬಲ್ಲರೇನಯ್ಯಾ ?<br/>ಮನಮಕ್ಷಿಕ ಸರ್ವದುಚ್ಚಿಷ್ಠವ ಮುಟ್ಟಿ ಮುಟ್ಟಿ<br/>ಹಲವು ಕಡೆಗೆ ಹಾರುತಿರಲು, ಮಹದರುವನೆತ್ತ ಬಲ್ಲುದಯ್ಯಾ !ಪರಮಗುರು ಪಡುವಿಡಿ ಸಿದ್ದಮಲ್ಲಿನಾಥಪ್ರಭುವೆ.</font>"
}