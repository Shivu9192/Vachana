{
    "id": "20415", 
    "vachana": "<font>982<br/>ಪಿಂಡ ಬ್ರಹ್ಮಾಂಡವ ಒಂದು ಮಾಡಿ ನಿರ್ಮಿಸಿದ<br/>ಶಿವನ ಕಂಡವರುಂಟೇ ? ಹೇಳಿರೆ !<br/>ಕಂಡವರುಂಟು, ಅದು ಹೇಗೆಂದಡೆ :<br/>ಶಿಲೆಯೊಳಗಣ ಪಾವಕನಂತೆ, ತಿಲದೊಳಗಣ ತೈಲದಂತೆ,<br/>ಬೀಜದೊಳಗಣ ವೃಕ್ಷದಂತೆ, ಉದಕದೊಳಗಣ ಪ್ರತಿಬಿಂಬದಂತೆ,<br/>ಹಸುವಿನೊಳಗಣ ಘೃತದಂತೆ ಇದ್ದಿತ್ತು<br/>ಆ ಪರಬ್ರಹ್ಮದ ನಿಲವು.<br/>ಇದ್ದರೇನು, ಕಾಣಬಹುದೇ ? ಕಾಣಬಾರದು.<br/>ಕಾಣುವ ಬಗೆ ಹೇಗೆಂದರೆ ಹೇಳುವೆ ಕೇಳಿರಣ್ಣಾ :<br/>ಶಿಲೆಯೊಳಗಣ ಅಗ್ನಿ<br/>ಚಕಿಮಕಿ ದೂದಿವಿಡಿದು ಕ್ರೀಯಿಟ್ಟು ಮಾಡಿದಲ್ಲದೆ ಪ್ರಜ್ವಲಿಸದು.<br/>ತಿಲದೊಳಗಣ ತೈಲ<br/>ಯಂತ್ರದಲ್ಲಿ ಕ್ರೀಡಿಸಿದಲ್ಲದೆ ತೋರದು.<br/>ಬೀಜದೊಳಗಣ ವೃಕ್ಷ<br/>ಮೇಘದ ದೆಸೆಯಲ್ಲಿ ಪಸಿಯಕ್ಷೇತ್ರಕ್ಕೆ ಬಿದ್ದಲ್ಲದೆ ಮೊಳೆದೋರದು.<br/>ಪಶುವಿನೊಳಗಣ ಘೃತ<br/>ಪಶುವ ಬೋಧಿಸಿ ಕ್ರೀಯಿಟ್ಟು ಅಮೃತ ಕರೆದರೆ ಕೊಡುವುದು.<br/>ಮೇಘದ ದೆಸೆಯಲಿ ಉದಕ  ಬಂದು ಎಲೆಯ ತುಂಬಿದರೆ<br/>ಸೂರ್ಯನ ಪ್ರತಿಬಿಂಬವದರೊಳು ತೋರುವಂತೆ,<br/>ನಾದ ಬಿಂದು  ಕಳೆಯ ದೆಸೆಯಲಿ ಪಿಂಡವಾಯಿತ್ತು.<br/>ಆ ಪಿಂಡದೊಳಗಣ ಜೀವ ಶಿವಚೈತನ್ಯ.<br/>ಅದು ಹೇಗೆಂದಡೆ, ಅದಕ್ಕೆ ಸಾಕ್ಷಿ :<br/>``ಶಿವೋ ಜೀವಃ ಜೀವಂ ಶಿವಃ<br/>ಸ ಜೀವಃ ಕೇವಲಂ ಶಿವಃ''<br/>ಎಂದುದಾಗಿ,<br/>ಪಿಂಡ ಬ್ರಹ್ಮಾಂಡದೊಳಗಣ ಶಿವನಿಲವು ಇಂತಿದ್ದಿತ್ತು.<br/>ಇದ್ದರೇನು ? ಲೋಕದ ಜಡದೇಹಿಗಳಿಗೆ ಕಾಣಬಾರದು.<br/>ಆದಿಯಲ್ಲಿ ಶಿವಬೀಜವಾದ ಮಹಿಮರಿಗೆ ತೋರುವುದು.<br/>ಉಳಿದವರಿಗೆ ಸಾಧ್ಯವೇ,ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ.</font>"
}