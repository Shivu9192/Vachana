{
    "id": "0621", 
    "vachana": "<font>1190<br/>ಗುರುಶಿಷ್ಯ ಸಂಬಂಧಕೆ ಹೋರಾಡಿ, ಧರೆಯೆಲ್ಲ ಬಂಡಾದರು ನೋಡಾ.<br/>ಗುರುವಿನ ಭವವ ಶಿಷ್ಯನರಿಯ,<br/>ಶಿಷ್ಯನ ಭವವ ಗುರುವರಿಯ.<br/>ಜ್ಞಾನಹೀನ ಗುರುವಿಂಗೆ ಜ್ಞಾನಹೀನ ಶಿಷ್ಯನಾದರೆ<br/>ಅವರ ಪಾತಕಕೆ ಕಡೆ ಏನಯ್ಯಾ ?<br/>ಸಾಕ್ಷಿ :``ಜ್ಞಾನಹೀನಗುರೋ ಪ್ರಾಪ್ತಂ ಶಿಷ್ಯಜ್ಞಾನಂ ನ ಸಿದ್ಧತಿ |<br/>ಮೂಲಚ್ಛಿನ್ನೇ ಯಥಾವೃಕ್ಷೇ ಗಂಧಃ ಪುಷ್ಪಂ ಫಲಂ ತಥಾ ||''<br/>ಎಂದುದಾಗಿ,<br/>ಹೀಗೆಂಬುದನರಿಯದೆ, ಹೊನ್ನು  ವಸ್ತ್ರದಾಸೆಗೆ<br/>ಲಿಂಗವ ಮಾರಿಕೊಂಡುಂಬ ಗುರು ಶಿವದ್ರೋಹಿ,<br/>ಲಿಂಗವ ಕೊಂಬ ಶಿಷ್ಯ ನರದ್ರೋಹಿ.<br/>ಇಂತಪ್ಪ ಗುರು ಶಿಷ್ಯ ಸಂಬಂಧವ ನೋಡಿ ನೋಡಿ ನಗುತಿದ್ದನಮ್ಮ ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ. </font>"
}