{
    "id": "20672", 
    "vachana": " \nಭಸಿತವಿದು ಶಿವರೂಪೆಂದು \nನೊಸಲೊಳು ಧರಿಸಿದಡವ ನಿತ್ಯ. \nಪದ : ಭವಬಂಧನಕೆ ಅರಿಯು ಭಕಾರವು \nಶಿವಪದದ ಬಯಕೆಯನೀವ ಸಿಕಾರವು \nಕವಿವ ತಾಮಸಗುಣಹಾರ ತಕಾರವೆಂದು \nವಿವರಿಸಿ ಶ್ರೀ ಭಸಿತವನೆನ್ನ ಭಾಳೊಳು \nತವೆ ಪೂಸಕಲಿಸಿದ \n  ನೆನೆದು ನಾ \nಜವನ ಪಾಶವನು ಸುಟ್ಟು ನಿಟ್ಟೊರೆಸಿದೆನು. |  | \nಈ ಜನ್ಮದ ಹೊಲೆಗಳೆವ `ವಿ'ಕಾರವು \nಸಾಜ ಭೂತಭಯ ಭೀತಿಗೆ `ಭೂ'ಕಾರವು \nರಾಜಿಪ ತಿಮಿರಕೆ ಜ್ಯೋತಿ `ತಿ'ಕಾರವೆಂದು \nಮೂಜಗಪಾಲಗೆ ಸಿತಗೊರಳನಾಮವು \nಸೂಚಿಸುತಿಹ [ವಿ]ಭೂತಿಯ ಧರಿಸಿಯೆ \nನೀ ಜೀವಿಸು ಮಗನೆಂದು ಅರುಹಿದ ಗುರುವೆ. |  | \nಪ್ರಥಮಪುಂಡ್ರ ಬ್ರಹ್ಮತ್ಯಕರ \nದ್ವಿತೀಯಪುಂಡ್ರ ವಿಷ್ಣುವಿನ ಸ್ಥಿತಿಗತಿಕ್ಷಯಂ \nತೃತೀಯ ಪುಂಡ್ರ ರುದ್ರನ ಲಯಗೆಡವುದೆಂದು \nಪ್ರತಿಯಿಲ್ಲ ತ್ರಿಪುಂಡ್ರವ ಭಾಳೊಳು \nಸದವಕಾಲ ಧರಿಸಿದಡವ \nನಿತ್ಯನೆಂದುನ್ನತಿ ಪೆÇಗಳೆ ವೇದ ಅಷ್ಟ ಪೌರಾಣದಲ್ಲಿ.  |  | \nಪಂಚಗವ್ಯ ಗೋಮಯದಿ ಜನಿಸಿಯೆ \nಪಂಚಮುಖಗೆ ಆಭರಣವೆನಿಸಿ ತನು \nಪಂಚಭೂತಂಗಳನಳಿದು ಪಣೆಯೊಳಿರುವ \nಸಂಚಿತ ಪ್ರಾರಬ್ಧಾಗಾಮಿ ತ್ರೈಗಳ \nಹಂಚುಹರಿಯ ಮಾಡುರುಹುವ ಭಸ್ಮ ಪ್ರ \nಪಂಚಿಲ್ಲದೆ ಧರಿಸಿದಡವ ಮುಕ್ತ . |  | \nಚಿದಂಗ ವೃಷಭಾಕಾರ ವಿಭೂತಿಯ \nಅದ ಸರ್ವಾಂಗಕುದ್ಧೂಳನ ಮಾಡಿಪ \nಸದ್ಭಕ್ತನೆ ಶಿವ ತಾನೆಂದು \nಮುದದಿ ಪೆÇಗಳುತಿಹ ವೇದಾಗಮಗಳು \nಮಿದ ನೀ ಧರಿಸೆಂದೆನಗರುಹಿದ ಗುರು ಮದಹರ ಪಡುವಿಡಿ ಸಿದ್ಧಮಲ್ಲೇಶಾ.  |  |\n"
}