{
    "id": "0620", 
    "vachana": "<font>1189<br/>ಧ್ಯಾನಕೆಲ್ಲ ಮೂಲ  ಗುರುವಿನ ಮೂರ್ತಿ ಕಾಣಿರೊ !<br/>ಪೂಜೆಗೆಲ್ಲ ಮೂಲ  ಗುರುವಿನ ಪಾದ ಕಾಣಿರೋ !<br/>ಮಂತ್ರಕೆಲ್ಲ ಮೂಲ  ಗುರುವಿನ ವಾಕ್ಯ ಕಾಣಿರೋ !<br/>ಮುಕ್ತಿಗೆಲ್ಲ ಮೂಲ  ಗುರುವಿನ ಕೃಪೆ ಕಾಣಿರೋ !<br/>ಗುರು ಹೇಳಿದಂತಿಹುದೆ ವೇದಾಗಮಶಾಸ್ತ್ರ ಕಾಣಿರೋ !<br/>ಸಾಕ್ಷಿ :``ಧ್ಯಾನಮೂಲಂ ಗುರೋರ್ಮೂರ್ತಿಃ ಪೂಜಾಮೂಲಂ ಗುರೋಃ ಪದಂಃ |<br/>ಮಂತ್ರಮೂಲಂ ಗುರೋರ್ವಾಕ್ಯಂ | ಮುಕ್ತಿಮೂಲಂ ಗುರೋಃ ಕೃಪಾ ||''<br/>ಎಂದುದಾಗಿ,<br/>ಗುರುಮೂರ್ತಿಯ ಧ್ಯಾನದಲ್ಲಿ ನೀನೇಯಾದೆ,<br/>ಅನ್ಯವ ಧ್ಯಾನಿಸುವ ಅe್ಞನಿ ನೀ ಕೇಳಾ.<br/>ಗುರುಪಾದಪೂಜೆಯ ಮಾಡದೆ ಅನ್ಯಪೂಜೆಯ ಮಾಡುವ<br/>ಅಧಮ ಚಾಂಡಾಲಿ ಮಾನವ ನೀ ಕೇಳಾ.<br/>ಗುರುಮಂತ್ರವ ಜಪಿಸದೆ ಅನ್ಯಮಂತ್ರವ ಜಪಿಸುವ<br/>ಅನಾಮಿಕ ಹೊಲೆಯ ನೀ ಕೇಳಾ.<br/>ಗುರುಕೃಪೆಯ ಪಡೆಯದೆ<br/>ಅನ್ಯದೈವದ ಕೃಪೆಯ ಪಡೆದೆನೆಂಬ ಪಾಪಿ ನೀ ಕೇಳಾ.<br/>ಗುರುಕರುಣ ಕೃಪೆಯ ಪಡೆದರೆ ಹರಿದು ಹೋಹುದು<br/>ನಿನ್ನ ಪೂರ್ವಜನ್ಮದ ಹೊಲೆ.<br/>ಗುರುವನರಿಯದೆ, ಲಿಂಗವನರಿಯದೆ, ಜಂಗಮವನರಿಯದೆ,<br/>ಅನ್ಯದೈವ ಕೊಟ್ಟಿತೆಂದು ಅನ್ಯವ ಹೊಗಳಿದರೆ<br/>ಎಂದೆಂದಿಗೂ ಭವಹಿಂಗದೆಂದಾತನಮ್ಮ ಪರಮಗುರು ಪಡುವಿಡಿ ಸಿದ್ಧಮಲ್ಲಿನಾಥಪ್ರಭುವೆ. </font>"
}