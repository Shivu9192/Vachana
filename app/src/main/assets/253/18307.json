{
    "id": "/18307", 
    "vachana": "ತಾನು ಈಶನೆಂಬುದನು ತಾನರಿದು,\nಮಾನೀಶನೆಂಬುದನು ತಾನರಿದು.\nತಾನೆ ತಾನಾಗುವ ಸಕೀಲವನರಿಯದೆ\nಧ್ಯಾನಧಾರಣಸಮಾಧಿ ಯೋಗಾಂಗವೆಂಬ\nಯೋಗಧ್ಯಾನದಿಂದ ಅರಿಯ[ಬ]ಹುದೆ ಸ್ವಯಂಭು[ವ] ?\nಯೋಗಿ ದೇಹರಹಿತ, ಈ ದೇಹವಿಡದೇ\nವಿದೇಹಿಯಾಗುವ ಸಕೀಲಸಂe್ಞÉಯ ಅರಿಯಬಲ್ಲಂಥ\nಗುರುವಿನ ಕೃಪೆ ದೊರಕೊಳ್ಳುವತನಕ ಮನದಿಂದಲರಿಯಲುಂಟೆ ?\nಗುರುವಿನ ಕೃಪೆ ದೊರಕೊಳ್ಳುವತನಕ ಮನದಿಂದಲರಿಯಲುಂಟೆ ?\nತನ್ನ ಘನವು ಆ ಮನವು\nಮದಾವಸ್ಥೆಯಲ್ಲಿ ಮಗ್ನವಹುದಲ್ಲದೆ ಮಾಣದು ನೋಡಾ.\nಅದು ಮೂರುಗುಣ, ಅದು ತ್ರಿಪುಟಿ ಮಾಯಾ.\nಜಾಗ್ರತದಲ್ಲಿದ್ದ ವರ್ತನೆ ಸ್ವಪ್ನದಲ್ಲಿಲ್ಲ.\nಸ್ವಪ್ನದಲ್ಲಿದ್ದ ವರ್ತನೆ ಸುಷುಪ್ತಿಯಲ್ಲಿಲ್ಲ.\nಈ ಮನ ತಾನು ಹುಟ್ಟುಗುರುಡು\nಮೊದಲಿಂಗೆ ಹುಸಿ ವಿಲಕ್ಷಣಾದಿ\nಶಿವನೆತ್ತ, ಲಕ್ಷದಿಂದ ಅರಿಯಬೇಕೆಂಬ ಮನವೆತ್ತ, ಹೋಗುತ್ತ, ನೀನತ್ತ.\nಈ ಮನಸು ತಾನು ಮೊದಲಿಂಗಲ್ಲದೆ\nಹುಸಿಯೆಂದರಿಯದೆ ನದಿಯ ಸುಳಿಯಲ್ಲಿ ಬಿದ್ದ ಹುಳದಂತೆ\nಮುಳುಗುತ್ತ ಏಳುತ್ತ ತಿರುಗುವವರಿಗೆಲ್ಲ\nತನ್ನ ನಿಜವು ತನ್ನವೆಂದರ್ಥವಾಗುವುದೆ ? ಅದು ತಮ್ಮ ಇಚ್ಫೆ.\nಇದನರಿಯದೆ ಮನ ಸಮಾಧಿಯ ಮಾಡಬೇಕೆಂಬ ಮಹಾಗಣಂಗಳು \nಇಂತಿವರಲ್ಲ.\nಮಹಾಗಣಂಗಳು ಮಹಾe್ಞನಿಗಳು ಇಂತಿವರಲ್ಲ.\nಮತ್ರ್ಯದಲ್ಲಿ ಎನ್ನದೊಂದು ವಂಶವೆಂದಾತನಮ್ಮ ವೀರ ಸದ್ಗುರು ಪರಂಜ್ಯೋತಿ ಮಹಾವಿರಕ್ತಿ.\n"
}