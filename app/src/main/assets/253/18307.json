{
    "id": "8307", 
    "vachana": "<font>1269<br/>ತಾನು ಈಶನೆಂಬುದನು ತಾನರಿದು,<br/>ಮಾನೀಶನೆಂಬುದನು ತಾನರಿದು.<br/>ತಾನೆ ತಾನಾಗುವ ಸಕೀಲವನರಿಯದೆ<br/>ಧ್ಯಾನಧಾರಣಸಮಾಧಿ ಯೋಗಾಂಗವೆಂಬ<br/>ಯೋಗಧ್ಯಾನದಿಂದ ಅರಿಯ[ಬ]ಹುದೆ ಸ್ವಯಂಭು[ವ] ?<br/>ಯೋಗಿ ದೇಹರಹಿತ, ಈ ದೇಹವಿಡದೇ<br/>ವಿದೇಹಿಯಾಗುವ ಸಕೀಲಸಂe್ಞÉಯ ಅರಿಯಬಲ್ಲಂಥ<br/>ಗುರುವಿನ ಕೃಪೆ ದೊರಕೊಳ್ಳುವತನಕ ಮನದಿಂದಲರಿಯಲುಂಟೆ ?<br/>ಗುರುವಿನ ಕೃಪೆ ದೊರಕೊಳ್ಳುವತನಕ ಮನದಿಂದಲರಿಯಲುಂಟೆ ?<br/>ತನ್ನ ಘನವು ಆ ಮನವು<br/>ಮದಾವಸ್ಥೆಯಲ್ಲಿ ಮಗ್ನವಹುದಲ್ಲದೆ ಮಾಣದು ನೋಡಾ.<br/>ಅದು ಮೂರುಗುಣ, ಅದು ತ್ರಿಪುಟಿ ಮಾಯಾ.<br/>ಜಾಗ್ರತದಲ್ಲಿದ್ದ ವರ್ತನೆ ಸ್ವಪ್ನದಲ್ಲಿಲ್ಲ.<br/>ಸ್ವಪ್ನದಲ್ಲಿದ್ದ ವರ್ತನೆ ಸುಷುಪ್ತಿಯಲ್ಲಿಲ್ಲ.<br/>ಈ ಮನ ತಾನು ಹುಟ್ಟುಗುರುಡು<br/>ಮೊದಲಿಂಗೆ ಹುಸಿ ವಿಲಕ್ಷಣಾದಿ<br/>ಶಿವನೆತ್ತ, ಲಕ್ಷದಿಂದ ಅರಿಯಬೇಕೆಂಬ ಮನವೆತ್ತ, ಹೋಗುತ್ತ, ನೀನತ್ತ.<br/>ಈ ಮನಸು ತಾನು ಮೊದಲಿಂಗಲ್ಲದೆ<br/>ಹುಸಿಯೆಂದರಿಯದೆ ನದಿಯ ಸುಳಿಯಲ್ಲಿ ಬಿದ್ದ ಹುಳದಂತೆ<br/>ಮುಳುಗುತ್ತ ಏಳುತ್ತ ತಿರುಗುವವರಿಗೆಲ್ಲ<br/>ತನ್ನ ನಿಜವು ತನ್ನವೆಂದರ್ಥವಾಗುವುದೆ ? ಅದು ತಮ್ಮ ಇಚ್ಫೆ.<br/>ಇದನರಿಯದೆ ಮನ ಸಮಾಧಿಯ ಮಾಡಬೇಕೆಂಬ ಮಹಾಗಣಂಗಳು <br/>ಇಂತಿವರಲ್ಲ.<br/>ಮಹಾಗಣಂಗಳು ಮಹಾe್ಞನಿಗಳು ಇಂತಿವರಲ್ಲ.<br/>ಮತ್ರ್ಯದಲ್ಲಿ ಎನ್ನದೊಂದು ವಂಶವೆಂದಾತನಮ್ಮ ವೀರ ಸದ್ಗುರು ಪರಂಜ್ಯೋತಿ ಮಹಾವಿರಕ್ತಿ.</font>"
}