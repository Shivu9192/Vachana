{
    "id": "/18304", 
    "vachana": "ನಕಾರ ಮಕಾರ ಶಿಕಾರ ವಕಾರ ಯಕಾರ\nಈ ಪಂಚಾಕ್ಷರಿ ಪ್ರಣಮವನರಿದು,\nಅಂಗದ ಮೇಲೆ ಶಿವಲಿಂಗ ಧಾರಣವಾಗಿ,\nಸದ್ಯೋಜಾತಮುಖದ ಆಚಾರಲಿಂಗದೇವರು\nವಾಮದೇವಮುಖದ ಗುರುಲಿಂಗದೇವರು\nಅಘೋರಮುಖದ ಶಿವಲಿಂಗದೇವರು\nತತ್ಪುರುಷಮುಖದ ಚರಲಿಂಗದೇವರು\nಈಶಾನಮುಖದ ಪ್ರಸಾದಲಿಂಗದೇವರು\nಗಂಬಿsೀರಮುಖದ ಘನಲಿಂಗದೇವರುಗಳಿಂದ\nಕರ್ಮವಳಿದು ದೃಢವಾಗಿ ಮುಕ್ತರಾದೆವೆಂದು\nಹೆಸರಿಟ್ಟುಕೊಂಡು ಪಂಚಾಕ್ಷರಿ ಪಂಚಬ್ರಹ್ಮವನರಿದು\nಓಂಕಾರ ಸಾP್ಷತ್ ಶಿವಬ್ರಹ್ಮವನರಿಯಲ್ಕೆ\nಭವವಳಿದು ಬಯಲಾದೆವು ಎಂಬರು.\nಮುಂದೆ ಭವವುಳ್ಳ ದೇಹ ಭವವಳಿವುದು ಹೇಂಗಯ್ಯಾ ?\nಭವವಿಲ್ಲದಾತನು ಮುಟ್ಟಲು ಭವವುಳ್ಳ ದೇಹವಳಿದು\nಭ್ರಮೆಯ ಮೀರಿ ಅಚ್ಚಳಿದು ನಿಂದ ನಿಜಕ್ಕೆ\nಮೆಚ್ಚುವುದು ಇನ್ನೊಂದುಂಟೆ ಹೇಳಾ ?\nಮನವೆ ಮುಖ್ಯವ ಮಾಡುವ ಭ್ರಮಿತರಿಗೆ\nಮನ ಮುಳುಗಿದಂತೆ ಮುಳುಗುವರು ಕಾಣಾ.\nಮುಳುಗಿದವರು ಮುಳುಗಿಸುವರ ಎಬ್ಬಿಸುವರ\nಏನು ಬಲ್ಲರು ಹೇಳಾ ? ಮುಕ್ತನೆ ತಾನಾದವರನಾಗನ ಗುರುವೀರನೆ ಪರಂಜ್ಯೋತಿ ಮಹಾವಿರಕ್ತಿ.\n"
}