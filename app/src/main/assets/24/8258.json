{
    "id": "58", 
    "vachana": "<font>300<br/>ಅಷ್ಟತನುಮೂರ್ತಿ ಶಿವನೆಂಬ ಕಷ್ಟಜೀವಿಗಳನೇನೆಂಬೆನಯ್ಯಾ?<br/>ಯುಗಜುಗಂಗಳು ಪ್ರಳಯವಹಲ್ಲಿ ಧರೆ  ಜಲದಲ್ಲಿ ಅಡಗಿತ್ತು,<br/>ಜಲ ಅಗ್ನಿಯಲ್ಲಿ ಅಡಗಿತ್ತು, ಅಗ್ನಿ ವಾಯುವಿನಲ್ಲಿ ಅಡಗಿತ್ತು,<br/>ವಾಯು ಆಕಾಶದಲ್ಲಿ ಅಡಗಿತ್ತು, ಆಕಾಶ ಅತೀತನಲ್ಲಿ ಅಡಗಿತ್ತು,<br/>ಅತೀತ ಆದಿಯೊಳಗಡಗಿತ್ತು, ಆದಿ  ಅನಾದಿಯೊಳಡಗಿತ್ತು,<br/>ಅನಾದಿ ನಿಜದೊಳಡಗಿತ್ತು.<br/>ಇಂತೀ ಅಷ್ಟತನು  ಒಂದರೊಳಗೊಂದಳಿವಲ್ಲಿ, ಒಂದರೊಳಗೊಂದು ಹುಟ್ಟುವಲ್ಲಿ,<br/>ಎಂದಳಿದನೆಂದು, ಹುಟ್ಟಿದನೆಂದು ಬಲ್ಲವರುಂಟೆ?<br/>ಹುಟ್ಟಿದನಳಿದವನೆಂಬ ಶಬ್ದವ ನುಡಿಯಲಾಗದು.<br/>ಇದು ಕಾರಣ,<br/>ನಮ್ಮ ಮಹಾಘನ ಸೋಮೇಶ್ವರನು ಮಾಡಿದಡಾದವು,ಬೇಡಾ ಎಂದಡೆ ಮಾದವು. </font>"
}