{
    "id": "8258", 
    "vachana": "ಅಷ್ಟತನುಮೂರ್ತಿ ಶಿವನೆಂಬ ಕಷ್ಟಜೀವಿಗಳನೇನೆಂಬೆನಯ್ಯಾ?\nಯುಗಜುಗಂಗಳು ಪ್ರಳಯವಹಲ್ಲಿ \n  ಜಲದಲ್ಲಿ ಅಡಗಿತ್ತು,\nಜಲ ಅಗ್ನಿಯಲ್ಲಿ ಅಡಗಿತ್ತು, ಅಗ್ನಿ ವಾಯುವಿನಲ್ಲಿ ಅಡಗಿತ್ತು,\nವಾಯು ಆಕಾಶದಲ್ಲಿ ಅಡಗಿತ್ತು, ಆಕಾಶ ಅತೀತನಲ್ಲಿ ಅಡಗಿತ್ತು,\nಅತೀತ ಆದಿಯೊಳಗಡಗಿತ್ತು, \n  ಅನಾದಿಯೊಳಡಗಿತ್ತು,\nಅನಾದಿ ನಿಜದೊಳಡಗಿತ್ತು.\nಇಂತೀ \n  ಒಂದರೊಳಗೊಂದಳಿವಲ್ಲಿ, ಒಂದರೊಳಗೊಂದು ಹುಟ್ಟುವಲ್ಲಿ,\nಎಂದಳಿದನೆಂದು, ಹುಟ್ಟಿದನೆಂದು ಬಲ್ಲವರುಂಟೆ?\nಹುಟ್ಟಿದನಳಿದವನೆಂಬ ಶಬ್ದವ ನುಡಿಯಲಾಗದು.\nಇದು ಕಾರಣ,\nನಮ್ಮ ಮಹಾಘನ ಸೋಮೇಶ್ವರನು ಮಾಡಿದಡಾದವು,ಬೇಡಾ ಎಂದಡೆ ಮಾದವು. \n"
}