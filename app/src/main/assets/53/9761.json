{
    "id": "9761", 
    "vachana": "ನಿನ್ನ ಹರೆಯದ ರೂಹಿನ ಚೆಲುವಿನ, ನುಡಿಯ ಜಾಣಿನ,\nಸಿರಿಯ ಸಂತೋಷದ,\nಕರಿ ತುರಗ ರಥ ಪದಾತಿಯ ನೆರವಿಯ,\nಸತಿ ಸುತರ ಬಂಧುಗಳ ಸಮೂಹದ,\nನಿನ್ನ ಕುಲದಭಿಮಾನದ\nಗರ್ವವ ಬಿಡು, ಮರುಳಾಗದಿರು.\nಅಕಟಕಟಾ ರೋಮಜನಿಂದ ಹಿರಿಯನೆ?\nಮದನನಿಂ ಚೆಲುವನೆ?\nಸುರಪತಿಯಿಂದ ಸಂಪನ್ನನೆ?\nವಾಮದೇವ ವಶಿಷ್ಟರಿಂದ ಕುಲಜನೆ?\nಅಂತಕನ ದೂತರು ಬಂದು ಕೈವಿಡಿದೆಳದೊಯ್ಯುವಾಗ\nನುಡಿ ತಡವಿಲ್ಲ ಕೇಳೋ ನರನೆ!\nಎನ್ನ ಮಾಹಾಲಿಂಗ ತ್ರಿಪುರಾಂತಕದೇವರ ಪೂಜಿಸಿಯಾದರೆಕೇಡಿಲ್ಲದ \n  ದೊರಕೊಂಬುದು ಮರುಳೆ.\n"
}