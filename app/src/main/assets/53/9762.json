{
    "id": "9762", 
    "vachana": "<font>60<br/>ಪ್ರಣವದ ಚಿನ್ನಾದವೆ ಅಕಾರ,<br/>ಪ್ರಣವದ ಚಿದ್ಬಿಂದುವೆ ಉಕಾರ,<br/>ಪ್ರಣವದ ಚಿತ್ಕಲೆಯೆ ಮಕಾರ.<br/>ಪ್ರಣವದ ಬಟ್ಟೆಯೆ ಬಕಾರ,<br/>ಪ್ರಣವದ ಸೋಪಾನವೆ ಸಕಾರ,<br/>ಪ್ರಣವದ ವರ್ತನೆಯೆ ವಕಾರ.<br/>ಪ್ರಣವದ ಬಹಳಾಕಾರವೆ ಬಕಾರ<br/>ಪ್ರಣವದ ಸಾಹಸವೆ ಸಕಾರ,<br/>ಪ್ರಣವದ ವಶವೆ ವಕಾರ.<br/>ಪ್ರಣವದ ಬರವೆ ಬಕಾರ,<br/>ಪ್ರಣವದ ಸರವೆ ಸಕಾರ,<br/>ಪ್ರಣವದ ಇರವೆ ವಕಾರ.<br/>ಪ್ರಣವದ ಬಲ್ಮೆಯೆ ಬಕಾರ,<br/>ಪ್ರಣವದ ಸಲ್ಮೆಯೆ ಸಕಾರ,<br/>ಪ್ರಣವದ ಒಲ್ಮೆಯೆ ವಕಾರ.<br/>ಪ್ರಣವದ ಪಶ್ಯಂತಿವಾಕೇ ಬಕಾರ,<br/>ಪ್ರಣವದ ಸೂಕ್ಷ ್ಮವಾಕೇ ಸಕಾರ,<br/>ಪ್ರಣವದ ವೈಕಲ್ಯವಾಕೇ ವಕಾರ.<br/>ಪ್ರಣವದ ಬಹಳ ಜ್ಞಾನವೆ ಬಕಾರ,<br/>ಪ್ರಣವದ ಸಹಜ ಜ್ಞಾನವೆ ಸಕಾರ,<br/>ಪ್ರಣವದ ಶುದ್ಧ ಜ್ಞಾನದೀಪ್ತಿಯೆ ವಕಾರ.<br/>ಪ್ರಣವದ ಮೂಲವೆ ಬಕಾರ,<br/>ಪ್ರಣವದ ಶಾಖೆಯೆ ಸಕಾರ,<br/>ಪ್ರಣವದ ಫಲವೆ ವಕಾರ.<br/>ಪ್ರಣವದ ಬಹಳ ನಾದವೆ ಬಕಾರ,<br/>ಪ್ರಣವದ ಸನಾದವೆ ಸಕಾರ,<br/>ಪ್ರಣವದ ಸುನಾದವೆ ವಕಾರ.<br/>ಪ್ರಣವದ ಭಕ್ತಿಯೆ ಬಕಾರ,<br/>ಪ್ರಣವದ ಸುಜ್ಞಾನವೆ ಸಕಾರ,<br/>ಪ್ರಣವದ ವೈರಾಗೈವೆ ವಕಾರ.<br/>ಪ್ರಣವದ ಶಬ್ದವೆ ಬಕಾರ,<br/>ಪ್ರಣವದ ನಿಃಶಬ್ದವೆ ಸಕಾರ,<br/>ಪ್ರಣವದ ಶಬ್ದ ನಿಶಬ್ದದ ವಾಕುಗಳೆ ವಕಾರ.<br/>ಇಂತಪ್ಪ ಪ್ರಣವ  ಮಂತ್ರಂಗಳೇ<br/>ಬಸವಾ ಎಂಬ ಪ್ರಣವ  ನಾದತ್ರಯಸಂಬಂಧವಾದುದಂ<br/>ತ್ರಿಪುರಾಂತಕಲಿಂಗದಲ್ಲಿ ಅರಿದು  ಸುಖಿಯಾಗಿ<br/>ಆನು ಬಸವಾ, ಬಸವಾ, ಬಸವಾ, ಎಂದುಜಪಿಸುತ್ತಿದ್ದೆನಯ್ಯಾ.</font>"
}