{
    "id": "9763", 
    "vachana": "ಭಕ್ತಿಸ್ಥಲವನರಿದು ತಮ್ಮ ಭಕ್ತಿ ಸ್ಥಲದಲ್ಲಿ\nಬಯಲಾದರು ಸಂಗನ ಬಸವರಾಜದೇವರು.\nಮಾಹೇಶ್ವರ ಸ್ಥಲವನರಿದು ತಮ್ಮ ಮಾಹೇಶ್ವರ ಸ್ಥಲದಲ್ಲಿ\nಬಯಲಾದರು ಮಡಿವಾಳ ಮಾಚಿತಂದೆಗಳು.\nಪ್ರಸಾದಿಸ್ಥಲವನರಿದು ತಮ್ಮ ಪ್ರಸಾದಿಸ್ಥಲದಲ್ಲಿ\nಬಯಲಾದರು ಬಿಬ್ಬಬಾಚಯ್ಯಗಳು.\nಪ್ರಾಣಲಿಂಗಿಸ್ಥಲವನರಿದು ತಮ್ಮ ಪ್ರಾಣಲಿಂಗಿಸ್ಥಲದಲ್ಲಿ\nಬಯಲಾದರು ನುಲಿಯ ಚಂದಯ್ಯಗಳು.\nಶರಣಸ್ಥಲವನರಿದು ಶರಣಸ್ಥಲದಲ್ಲಿ\nಬಯಲಾದರು ಘಟ್ಟಿವಾಳಯ್ಯಗಳು.\nಐಕ್ಯಸ್ಥಲವನರಿದು ತಮ್ಮ ಏಕ್ಯಸ್ಥಲದಲ್ಲಿ\nಬಯಲಾದರು ಅಜಗಣ್ಣಯ್ಯಗಳು.\nಇಂತೀ ಷಡ್ವಿಧಸ್ಥಲವನರಿದು ತಮ್ಮ ಷಡ್ವಿಧಸ್ಥಲದಲ್ಲಿ\nಬಯಲಾದರು ಚೆನ್ನ ಬಸವೇಶ್ವರ ದೇವರು.\nನಿಜಸ್ಥಲನರಿದು ತಮ್ಮ ನಿಜಸ್ಥಲದಲ್ಲಿ\nಬಯಲಾದರು ಅಲ್ಲಮಪ್ರಭುದೇವರು.\nನಿರ್ವಯಲಸ್ಥಲವನರಿದು ತಮ್ಮ ನಿರ್ವಯಲಸ್ಥಲದಲ್ಲಿ\nಬಯಲಾದರು ಏಳ್ನೂರೆಪ್ಪತ್ತಮರಗಣಂಗಳು.\nಇಂತಿವರ ಒಕ್ಕುಮಿಕ್ಕ ಬಯಲಪ್ರಸಾದವ ಕೊಂಡು\nನಾನು ಬಯಲಾದೆನು ಕಾಣಾ ಮಹಾಲಿಂಗತ್ರಿಪುರಾಂತಕದೇವಾ.\n"
}