{
    "id": "14327", 
    "vachana": "<font>1362<br/>ಎಲೆ ದೇವಾ ಏತಕ್ಕೆ ನುಡಿಯೆ? ಎನ್ನೊಳು ಮುನಿಸೆ?<br/>ಎನ್ನೊಳು ನಿನ್ನಯ ಚಿತ್ತವನಿರಿಸಿ ನೀಕರಿಸಿ  ನುಡಿಯದಿರ್ದಡೆ<br/>ಎನ್ನಯ ನೋವನಿನ್ನಾರಿಗೆ ಹೇಳುವೆ, ನಿನಗಲ್ಲದೆ?<br/>ನೀ ಮಾಡುವ ಮಾಟ  ಅನೇಕ ಕುಟಿಲ.<br/>ಯೋಗಿಗಳ ಸುತ್ತಿ ಮುತ್ತಿದ ಹರಿತದ ಪಾಶ  ನಿಮ್ಮಲ್ಲಿ.<br/>ಅನೇಕರ ಕೊಲುವ ಪಾಶ  ಕೈಯಲ್ಲಿ, ಭವವೇಷವಂಗದಲ್ಲಿ.<br/>ಭಕ್ತರ ಕೊಲುವ ದೋಷಕ್ಕೆ ಅಂಜಿದೆಯಾಗಿ, ನಿನಗದು ನೀತಿಯೆ?<br/>ರುದ್ರನ ವೇಷಕ್ಕದು ಸಹಜ, ಅವ ಬಿಡು  ಬಿಡು ನೀಕರಿಸು.<br/>ಉಮಾಪತಿ ವೇಷವ ಬಿಟ್ಟು ಸ್ವಯಂಭುವಾಗು.<br/>ಎಲೆ ಅಯ್ಯಾ, ಎನ್ನಲ್ಲಿ ಸದ್ಭಕ್ತಿಯ ನೆಲೆಗೊಳಿಸಿ,<br/>ಎನ್ನ ಪ್ರಕೃತಿಯ ಪರಿಹರಿಸಯ್ಯಾ.<br/>ಎನ್ನ ತಂದೆ, ಮುಕುರ  ಪ್ರತಿಬಿಂಬದಂತೆ<br/>ಎನಗೆ ನಿನಗೆಂಬುದ ನೀನರಿಯಾ?<br/>ಎಲೆ ದೇವಾ, ಅರಿದರಿದೇಕೆನಗೆ ಕೃಪೆಯಾಗಲೊಲ್ಲೆ.<br/>ಎಲೆ ಸ್ವಾಮಿ, ಆನು  ಮಾಡಿದುದೇನು ನಿನಗೆ?<br/>ಮಾರನ ಕೊಂದ ಮಲತ್ರಯದೂರನೆ,<br/>ಅನಾಗತಸಂಸಿದ್ಧ ಭೋಗಮಯನೆ,<br/>ನಯನ ಚರಣಾರವಿಂದ ವಿರಾಜಿತನೆ, ಸರ್ವವ್ಯಾಪಕ ನಾಶನೆ,<br/>ಸರ್ವಾಂತರ್ಗತ ವಿಮಲಾಂತರಂಗನೆ, ಕರುಣಾಬ್ಧಿಚಂದ್ರ ವಿಲಾಸಿತನೆ,<br/>ಭಕ್ತ ಚಿತ್ತದ ಸಾಕಾರದ ಪುಂಜನೆ,<br/>ಭಕ್ತವತ್ಸಲನೆ, ಭಕ್ತದೇಹಿಕದೇವನೆ,<br/>ಎನಗೆ ನಿಮ್ಮ ಭಕ್ತಿವಿಲಾಸವ ಕರುಣಿಸಯ್ಯಾ.ಶಂಭು ಮಾರೇಶ್ವರಾ. </font>"
}