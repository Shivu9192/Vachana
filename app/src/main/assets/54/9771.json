{
    "id": "9771", 
    "vachana": "ಕಂಟಕ ಬಂದಲ್ಲಿ ಸಂತೈಸಿಕೊಂಡು ಆತ್ಮನ ಸಂಚರಿಸದೆ\nನಿಷ್ಠೆಯಿಂದ ದೃಷ್ಟವ ಕಾಬುದೇ\nಶ್ರದ್ಧೆ ಸದ್ಭಕ್ತನ ಇರವು.\nವೃಥಾಳಾಪದಿಂದ ನಿಂದ, ದುರ್ಜನ ಬಂದಲ್ಲಿ\nಸಂದು ಸಂಶಯವಿಲ್ಲದೆ ಅಂಗವ ಬಂಧಿಸದೆ\nನಿಜಾತ್ಮನ ಸಂದೇಹಕಿಕ್ಕದೆ\nಪರಮಾನಂದಸ್ವರೂಪನಾಗಿ\nಬಂಧ ಮೋಕ್ಷಕರ್ಮಂಗಳ ಹರಿದಿಪ್ಪುದು\nಸರ್ವಾಂಗಲಿಂಗಿಯ ಅರಿವು.\nಅದು ಕರಿಗೊಂಡು ಎಡೆದೆರಪಿಲ್ಲದೆ\nಪರಿಪೂರ್ಣನಾದುದು ಪರಮ ವಿರಕ್ತನ ಪರಿ.\nಕಾಲಕರ್ಮವಿರಹಿತ ತ್ರಿಪುರಾಂತಕಲಿಂಗವು ತಾನಾದ ಶರಣನ ಇರವು.\n"
}