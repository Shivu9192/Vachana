{
    "id": "9770", 
    "vachana": "ಎರಡು ಮೊಲೆಯ ಪಶುವಿಂಗೆ\nಕೊಂಬು ಮೂರು, ಕಿವಿ ನಾಲ್ಕು, ಕಣ್ಣೊಂದೆ.\nಮೂರು ಮೊಲೆಯ ಪಶುವಿಂಗೆ\nಕೊಂಬು ನಾಲ್ಕು, ಕಿವಿಯೊಂದು, ಕಣ್ಣು ಮೂರು.\nನಾಲ್ಕು ಮೊಲೆಯ ಪಶುವಿಂಗೆ\nಕೊಂಬಾರು, ಕಿವಿಯೆಂಟು, ಕಣ್ಣೆರಡು.\nಒಂದು ಮೊಲೆಯ ಪಶುವಿಂಗೆ\nಕೊಂಬು ಹಿಂದೆ, ಕಿವಿ ಸಂದಿಯಲ್ಲಿ, ಕಣ್ಣು ನೆತ್ತಿಯಲ್ಲಿ,\nಮುಟ್ಟಿ ನೋಡಿ ಕರೆದಹೆನೆಂದಡೆ\nಕೆಚ್ಚಲು ಮೊಲೆಯೊಳಗಡಗಿತ್ತು.\nಮೊಲೆಯ ಮುಟ್ಟಿ ನೋಡಿಹೆನೆಂದಡೆ ಬಟ್ಟಬಯಲು,ಕಾಲಕರ್ಮವಿರಹಿತ ತ್ರಿಪುರಾಂತಕಲಿಂಗದೊಳಗಾಯಿತ್ತು.\n"
}