{
    "id": "9776", 
    "vachana": "ನಾನಾ ವರ್ಣದ ಗೋವುಗಳೆಲ್ಲವೂ ಕೂಡಿ\nಒಂದೇ ಹೊಲದಲ್ಲಿ ಮೇದು,\nಆರು ಕೆರೆಯ \n  ಕುಡಿದು,\nಒಂದೇ ದಾರಿಯಲ್ಲಿ ಬಂದು,\nಮೂರು ಕೊಟ್ಟಿಗೆಯ ಗೊತ್ತಿಂಗೊಳಗಾದುವು.\nಬಿಟ್ಟು ಕರೆಯಲಾಗಿ ಗೋವಿಂಗೆ ಹಲವು,\nಹಾಲಿಗೆ ಏಕವರ್ಣ.\nಹಾಲ ತಂದು ಭಾಜನದಲ್ಲಿ ನೀಡಿ ಕಾಸುವಲ್ಲಿ\nಚಟ್ಟಿ ಹತ್ತದೆ, ಹಸುಕು ನಾರದೆ,\nಕೌರು ಏಳದೆ, \n  ರಸ ತಪ್ಪಿ \n  ರಸ ತುಂಬಿ\nಕಾಸಿ ಉಣಬಲ್ಲಡೆ ಆತನೆ ಭೋಗಿ.\nಆತ ನಿರತಿಶಯಾನುಭಾವ ಶುದ್ಧಾತ್ಮನು,ಕಾಲಕರ್ಮವಿರಹಿತ ತ್ರಿಪುರಾಂತಕಲಿಂಗ ತಾನೆ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}