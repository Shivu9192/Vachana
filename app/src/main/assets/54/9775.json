{
    "id": "75", 
    "vachana": "<font>73<br/>ತೊಗಟೆಯೊಳಗಣ ಬೀಜ<br/>ಬೀಜದೊಳಗಣ ಅಂಕುರ<br/>ಸಾರ ಸಸಿರೂಪುದೋರದೆ ವೇಧಿಸಿಕೊಂಡಿಪ್ಪಂತೆ.<br/>ಇಂತೀ ಕ್ರೀಯೊಳಗಣ ಭಾವ,<br/>ಭಾವದೊಳಗಣ ಜ್ಞಾನ,<br/>ಜ್ಞಾನದೊಳಗಣ ಅರಿವು,<br/>ಅರಿವಿನೊಳಗಣ ನಿಜದ ಬೆಳಗಿನ ಮಹಾಕಲೆಯನೊಳಕೊಂಡು<br/>ಘನಮಹಿಮಂಗೆ ಹಿಡಿದಹೆನೆಂಬ ಭಾವದ ಭ್ರಮೆಯಿಲ್ಲ;<br/>ಬಿಟ್ಟಿಹೆನೆಂಬ ಕಟ್ಟಿನ ಸೂತಕವಿಲ್ಲ.<br/>ಎಲ್ಲಿ ಬಿಟ್ಟಲ್ಲಿ ತೊಟ್ಟು  ಬಿಟ್ಟ ಹಣ್ಣಿನಂತೆ<br/>ಎಲ್ಲಿ ಮುಟ್ಟಿದಲ್ಲಿ ಕರ್ಪುರದ ಪಂಜರದಲ್ಲಿ<br/>ಉರಿಯಗಿಳಿ ಮಾತಾಡಿದಂತೆ<br/>ಉತ್ತರ ಮಾತಿಂಗೆ ಪ್ರತ್ಯುತ್ತರ ನಷ್ಟವಾದಂತೆ.<br/>ಇಂತೀ ಬಟ್ಟಬಯಲ ಕಟ್ಟಕಡೆಯ ದೃಷ್ಟವಿಲ್ಲದ ನಿರ್ಲಕ್ಷ ್ಯಂಗೆ<br/>ಲಕ್ಷ ್ಯಗೆಟ್ಟ ನಿಶ್ಚಯವಂತಂಗೆ,<br/>ಯೋಮವಿಲ್ಲದ ಭಾವ ಭಾವವಿಲ್ಲದ ಜ್ಞಾನ<br/>ಜ್ಞಾನವಿಲ್ಲದ ಶೂನ್ಯ  ಶೂನ್ಯವಿಲ್ಲದ ಸುಳುಹು<br/>ಸುಳುಹಿಲ್ಲದ ಅಖಂಡಿತನಾದ ಸರ್ವಗುಣ ಭರಿತ<br/>ಕಾಲಕರ್ಮವಿರಹಿತ ತ್ರಿಪುರಾಂತಕಲಿಂಗವೆಂಬಲ್ಲಿ ತಾನುತಾನಾದ ಶರಣ.</font>"
}