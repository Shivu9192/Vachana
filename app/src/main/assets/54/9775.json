{
    "id": "9775", 
    "vachana": "ತೊಗಟೆಯೊಳಗಣ ಬೀಜ\nಬೀಜದೊಳಗಣ ಅಂಕುರ\nಸಾರ ಸಸಿರೂಪುದೋರದೆ ವೇಧಿಸಿಕೊಂಡಿಪ್ಪಂತೆ.\nಇಂತೀ ಕ್ರೀಯೊಳಗಣ ಭಾವ,\nಭಾವದೊಳಗಣ ಜ್ಞಾನ,\nಜ್ಞಾನದೊಳಗಣ ಅರಿವು,\nಅರಿವಿನೊಳಗಣ ನಿಜದ ಬೆಳಗಿನ ಮಹಾಕಲೆಯನೊಳಕೊಂಡು\nಘನಮಹಿಮಂಗೆ ಹಿಡಿದಹೆನೆಂಬ ಭಾವದ ಭ್ರಮೆಯಿಲ್ಲ;\nಬಿಟ್ಟಿಹೆನೆಂಬ ಕಟ್ಟಿನ ಸೂತಕವಿಲ್ಲ.\nಎಲ್ಲಿ ಬಿಟ್ಟಲ್ಲಿ \n  ಬಿಟ್ಟ ಹಣ್ಣಿನಂತೆ\nಎಲ್ಲಿ ಮುಟ್ಟಿದಲ್ಲಿ ಕರ್ಪುರದ ಪಂಜರದಲ್ಲಿ\nಉರಿಯಗಿಳಿ ಮಾತಾಡಿದಂತೆ\nಉತ್ತರ ಮಾತಿಂಗೆ ಪ್ರತ್ಯುತ್ತರ ನಷ್ಟವಾದಂತೆ.\nಇಂತೀ ಬಟ್ಟಬಯಲ ಕಟ್ಟಕಡೆಯ ದೃಷ್ಟವಿಲ್ಲದ ನಿರ್ಲಕ್ಷ ್ಯಂಗೆ\nಲಕ್ಷ ್ಯಗೆಟ್ಟ ನಿಶ್ಚಯವಂತಂಗೆ,\nಯೋಮವಿಲ್ಲದ ಭಾವ ಭಾವವಿಲ್ಲದ ಜ್ಞಾನ\nಜ್ಞಾನವಿಲ್ಲದ \n  ಶೂನ್ಯವಿಲ್ಲದ ಸುಳುಹು\nಸುಳುಹಿಲ್ಲದ ಅಖಂಡಿತನಾದ ಸರ್ವಗುಣ ಭರಿತ\nಕಾಲಕರ್ಮವಿರಹಿತ ತ್ರಿಪುರಾಂತಕಲಿಂಗವೆಂಬಲ್ಲಿ ತಾನುತಾನಾದ ಶರಣ.\n"
}