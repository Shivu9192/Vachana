{
    "id": "13749", 
    "vachana": "<font>604<br/>ಕ್ರೀಯಲ್ಲಿ ವಸ್ತುವಿಪ್ಪುದೆ ದಿಟವಾದಡೆ, ತಿಳಿದು ನೋಡಿದಲ್ಲಿ,<br/>ವಸ್ತುವಿನಲ್ಲಿ ಕ್ರೀ  ಇಪ್ಪುದೆ ದಿಟ.<br/>ಇಂತು ಇನ್ನೀ ಉಭಯವ ತಿಳಿದು ನೋಡಿದಲ್ಲಿ,<br/>ವಸ್ತುವಿಂಗೂ ಕ್ರೀಗೂ ಭಿನ್ನ ಉಂಟೆ ?<br/>ಅದೆಂತೆಂದಡೆ :<br/>ಸಕ್ಕರೆಯ ಕುಂಭವೆನಲಿಕೆ, ತುಪ್ಪದ ಕಂದಳೆನಲಿಕೆ,<br/>ಕರ್ಪುರದ ಕರಂಡವೆನಲಿಕೆ, ಆ ವಸ್ತು  ದೃಷ್ಟ  ದಿಟವೆ ?<br/>ಕುಂಭ ಸಕ್ಕರೆಯಲ್ಲ, ಸಕ್ಕರೆ ಕುಂಭವಲ್ಲ,<br/>ತುಪ್ಪ ಕಂದಳಲ್ಲ, ಕಂದಳ  ತುಪ್ಪವಲ್ಲ,<br/>ಕರಂಡ ಕರ್ಪುರವಲ್ಲ, ಕರ್ಪುರ ಕರಂಡವಲ್ಲ.<br/>ಅಲ್ಲಿದ್ದ ವಸ್ತು  ಹೋದ ಮತ್ತೆ ಉಪದೃಷ್ಟದ ಮಾತಡಗಿತ್ತು.<br/>ಬಣ್ಣವಿಲ್ಲದ ಮತ್ತೆ ಬಂಗಾರವೆಂಬ ಕುರುಹುಂಟೆ ?<br/>ಸಕ್ಕರೆ ತುಪ್ಪ ಕರ್ಪುರ ಹೋದ ಮತ್ತೆ,<br/>ಘಟವಲ್ಲದ ವಸ್ತು  ನಾಮವಿಲ್ಲ.<br/>ವಸ್ತು ವಸ್ತುಕದಂತೆ, ಘಟ  ಆತ್ಮನಂತೆ,<br/>ಉಭಯಕ್ಕೂ ಭಿನ್ನವಿಲ್ಲದೆ ಸಿದ್ಧಿಯಾಗಿ,<br/>ಆ ಸಿದ್ಧಿ ಪ್ರಸಿದ್ಧಿಯಾಗಿ, ಆ ಪ್ರಸಿದ್ಧಿ ಪ್ರಸನ್ನವಾಗಿ,<br/>ಆ ಪ್ರಸನ್ನ  ಪ್ರಸಂಗಕ್ಕೆ ಒಡಲರತುದು,ಗೋಳಕಾಕಾರ ವಿಶ್ವವಿರಹಿತಲಿಂಗವು ತಾನಾದುದು. </font>"
}