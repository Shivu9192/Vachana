{
    "id": "/13936", 
    "vachana": "ಬೆರಗು \n  ಮಹಾಬೆರಗು ಹೊಡೆದಂತೆ,\nಸ್ವಪ್ನದಲ್ಲಿ ಸಿಂಹವ ಕಂಡ ಮದಹಸ್ತಿಯಂತೆ,\nಮುನಿದು ಮಲಗಿದ ಮಿಥುನದಂತೆ,\nಆವಿ ಅನಿಲದುಲಿವ ಅನಲನ ಅರನಂತೆ,\nಆಸೆ ಹಿಂಗಿದ ಮಹೇಶ್ವರನಂತೆ, ಒಡಬಾಗ್ನಿ ಸತ್ತ ವಾರುಧಿಯಂತೆ,\nಮರುತನಡಗಿದ ಆಕಾಶದಂತೆ,\nಉಭಯದೊಲುಮೆಯ ಪುರುಷ ಸ್ತ್ರೀಯನಗಲಿದಂತೆ,\nಪಾಶವಿಲ್ಲದೆ \n  ನದಿಯಂತೆ, ದರ್ಪಣದೊಳಗಣ ಪ್ರತಿಬಿಂಬದಂತೆ,\nಸೊಡ್ಡಳನ ಶರಣ ಸಂಗಮೇಶ್ವರ ಅಪ್ಪಣ್ಣನ ನಿಲವ ಬಲ್ಲಮಡಿವಾಳ ಮಾಚಯ್ಯಂಗೆ ನಮೋ ನಮೋ ಎಂಬೆ.\n"
}