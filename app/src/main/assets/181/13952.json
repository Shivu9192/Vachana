{
    "id": "3952", 
    "vachana": "<font>807<br/>ವಿಭೂತಿ ರುದ್ರಾಕ್ಷಿ ಲಿಂಗ ಲಾಂಛನಧಾರಿಯ ಕಂಡಡೆ,<br/>ತನುಮನ ದಿಟವೆಂಬೆ.<br/>ಅಲ್ಲದ ಸಟೆಗಳ, ಲೋಭಿಗಳ ಕಂಡು, ಮತ್ತೆ ಅಲ್ಲಿ ಅಲ್ಲವೆಂಬೆ.<br/>ಅಗ್ನಿ ರವಿ  ಶಶಿ  ನಿನ್ನಕ್ಷಿಯೆಂದಡೆ, ಆನು  ಭ್ರಮೆಗೊಂಡೆ.<br/>ವಸುಧೆ ನಿನ್ನ ತನುವೆಂದಡೆ, ಕಠಿಣವ ಕಂಡಂತೆಂಬೆ.<br/>ಸಾಗರ ನಿನ್ನ ತನುವೆಂದಡೆ, ಹೆಚ್ಚುಕುಂದ ಕಂಡಂತೆಂಬೆ.<br/>ವಾಯು ನಿಮ್ಮ ತನುವೆಂದಡೆ, ದಿಕ್ಪಾಲಕರ ಕಂಡಂತೆಂಬೆ.<br/>ಗಗನ ನಿಮ್ಮ ತನುವೆಂದಡೆ, ಬಯಲ ಕಂಡಂತೆಂಬೆ.<br/>ಆತ್ಮ ನಿಮ್ಮ ತನುವೆಂದಡೆ, ಜನನ ಮರಣವ ಕಂಡಂತೆಂಬೆ.<br/>ನ ಚ ಭೂಮಿ ನ ಚ ರವಿ  ನ ಚ ತೇಜ  ನ ಚ ವಾಯು<br/>ನ ಚ ಗಗನಂ ನ ಚ ರವಿ  ನ ಚ ಶಶಿ  ನ ಚ ಆತ್ಮ  ||<br/>ಎಂದುದಾಗಿ,ಭಿನ್ನರೂಪುಗಳ ನಿನ್ನ, ನಿಜವೆನ್ನೆ ನನ್ನೆ ಸೊಡ್ಡಳಾ. </font>"
}