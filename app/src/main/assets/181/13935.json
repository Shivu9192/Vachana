{
    "id": "13935", 
    "vachana": "<font>790<br/>ಭೃಗುಮುನೀಶ್ವರನ ಶಾಪದಿಂದ ವಿಷ್ಣು ದಶಾವತಾರವಾಗಿ ಬಂದಲ್ಲಿ,<br/>ಶಿವಭಕ್ತಿಯನೆ ಮಾಡಿದನೆಂಬುದಕ್ಕೆ ಶಿವಧರ್ಮಪುರಾಣ ಪ್ರಸಿದ್ಧ ನೋಡಿ.<br/>ಅದೆಂತೆಂದಡೆ :<br/>ಮತ್ಸ್ಯ ಕೂರ್ಮೋ ವರಾಹಶ್ಚ ನಾರಸಿಂಹಶ್ಚ ವಾಮನಃ |<br/>ರಾಮೋ ರಾಮಶ್ಚ ರಾಮಶ್ಚ ಬೌದ್ಧಶ್ಚ ಕಲಿ ಕಾಹ್ವಯಃ ||<br/>ಎಂದುದಾಗಿ, ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ಮತ್ಸ್ಯಾವತಾರದಲ್ಲಿ ಮತ್ಸ್ಯಕೇಶ್ವರದೇವರ<br/>ಲಂಕಾಪುರಿಯಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ಕೂರ್ಮಾವತಾರದಲ್ಲಿ ಕೂರ್ಮೇಶ್ವರದೇವರ<br/>ಧಾರಾವತಿಯಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ವರಾಹವತಾರದಲ್ಲಿ ವರಾಹೇಶ್ವರದೇವರ<br/>ವೃಂದಗಿರಿಯಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ವಾಮನಾವತಾರದಲ್ಲಿ ವಾಮೇಶ್ವರದೇವರ<br/>ವಾರಣಾಸಿಯಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ರಾಮಾವತಾರದಲ್ಲಿ ರಾಮೇಶ್ವರದೇವರ<br/>ಸೇತುವಿನಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ನಾರಸಿಂಹಾವತಾರದಲ್ಲಿ ನರಸಿಂಹೇಶ್ವರದೇವರ<br/>ಆವು [ಅಹೋ]ಬಳದಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ<br/>ಬೌದ್ಧಾವತಾರದಲ್ಲಿ ಬೌದ್ಧಕಲಿಕೆಯೆಂಬ ಹೆಸರ ದೇವರ<br/>ಕಾಶಿಯಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ಪರಶುರಾಮಾವತಾರದಲ್ಲಿ ಪರಶುರಾಮೇಶ್ವರದೇವರ<br/>ಕಪಿಲೆಯ ತೀರದಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ಕೃಷ್ಣಾವತಾರದಲ್ಲಿ ಕೃಷ್ಣೇಶ್ವರದೇವರ<br/>ಹಿಮವತ್ಪರ್ವತದಲ್ಲಿ ಶಿವಲಿಂಗವ ಹರಿ  ಪ್ರತಿಷ್ಠೆಯ ಮಾಡಿದ.<br/>ಕಲಿಯುಗದಲ್ಲಿ ಸ್ತ್ರೀ ರೂಪಿಂದ ಅಗಲಕ್ಕೆ ನಿಂದ.<br/>ಇಂತೀ ದಶಾವತಾರದಲ್ಲಿಯೂ ಹರಿಯೆ ಭಕ್ತ.<br/>ಹರಿಯ ಬಿಟ್ಟು ಭಕ್ತರಿಲ್ಲ.ಸೊಡ್ಡಳದೇವರಿಂದ ಬಿಟ್ಟು ಕರ್ತರಿಲ್ಲ ಕೇಳಿರಣ್ಣಾ.</font>"
}