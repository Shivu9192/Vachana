{
    "id": "/13935", 
    "vachana": "ಭೃಗುಮುನೀಶ್ವರನ ಶಾಪದಿಂದ ವಿಷ್ಣು ದಶಾವತಾರವಾಗಿ ಬಂದಲ್ಲಿ,\nಶಿವಭಕ್ತಿಯನೆ ಮಾಡಿದನೆಂಬುದಕ್ಕೆ ಶಿವಧರ್ಮಪುರಾಣ ಪ್ರಸಿದ್ಧ ನೋಡಿ.\nಅದೆಂತೆಂದಡೆ :\nಮತ್ಸ್ಯ ಕೂರ್ಮೋ ವರಾಹಶ್ಚ ನಾರಸಿಂಹಶ್ಚ ವಾಮನಃ |\nರಾಮೋ ರಾಮಶ್ಚ ರಾಮಶ್ಚ ಬೌದ್ಧಶ್ಚ ಕಲಿ ಕಾಹ್ವಯಃ ||\nಎಂದುದಾಗಿ, ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nಮತ್ಸ್ಯಾವತಾರದಲ್ಲಿ ಮತ್ಸ್ಯಕೇಶ್ವರದೇವರ\nಲಂಕಾಪುರಿಯಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nಕೂರ್ಮಾವತಾರದಲ್ಲಿ ಕೂರ್ಮೇಶ್ವರದೇವರ\nಧಾರಾವತಿಯಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nವರಾಹವತಾರದಲ್ಲಿ ವರಾಹೇಶ್ವರದೇವರ\nವೃಂದಗಿರಿಯಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nವಾಮನಾವತಾರದಲ್ಲಿ ವಾಮೇಶ್ವರದೇವರ\nವಾರಣಾಸಿಯಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nರಾಮಾವತಾರದಲ್ಲಿ ರಾಮೇಶ್ವರದೇವರ\nಸೇತುವಿನಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nನಾರಸಿಂಹಾವತಾರದಲ್ಲಿ ನರಸಿಂಹೇಶ್ವರದೇವರ\nಆವು [ಅಹೋ]ಬಳದಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ\nಬೌದ್ಧಾವತಾರದಲ್ಲಿ ಬೌದ್ಧಕಲಿಕೆಯೆಂಬ ಹೆಸರ ದೇವರ\nಕಾಶಿಯಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nಪರಶುರಾಮಾವತಾರದಲ್ಲಿ ಪರಶುರಾಮೇಶ್ವರದೇವರ\nಕಪಿಲೆಯ ತೀರದಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nಕೃಷ್ಣಾವತಾರದಲ್ಲಿ ಕೃಷ್ಣೇಶ್ವರದೇವರ\nಹಿಮವತ್ಪರ್ವತದಲ್ಲಿ ಶಿವಲಿಂಗವ \n  ಪ್ರತಿಷ್ಠೆಯ ಮಾಡಿದ.\nಕಲಿಯುಗದಲ್ಲಿ ಸ್ತ್ರೀ ರೂಪಿಂದ ಅಗಲಕ್ಕೆ ನಿಂದ.\nಇಂತೀ ದಶಾವತಾರದಲ್ಲಿಯೂ ಹರಿಯೆ ಭಕ್ತ.\nಹರಿಯ ಬಿಟ್ಟು ಭಕ್ತರಿಲ್ಲ.ಸೊಡ್ಡಳದೇವರಿಂದ ಬಿಟ್ಟು ಕರ್ತರಿಲ್ಲ ಕೇಳಿರಣ್ಣಾ.\n"
}