{
    "id": "13933", 
    "vachana": "ಬಳಿನೀರಿಂಗೆ ಲಿಂಗವನರಸುತ್ತ ಹೋಹಲ್ಲಿ\nಅಲ್ಲಿ ನಿಮ್ಮ \n  ತಪ್ಪಿತ್ತು ಭೋ.\nಶೋಭನಕ್ಕೆ ನಂದಿಮುಖವೆಂಬಿರಿ, ಅಲ್ಲಿ ನಿಮ್ಮ \n  ತಪ್ಪಿತ್ತು ಭೋ.\nಸತ್ತಲ್ಲಿ ರುದ್ರಭೂಮಿಗೊಯ್ಯೆಂಬಿರಿ, ಅಲ್ಲಿ ನಿಮ್ಮ \n  ತಪ್ಪಿತ್ತು ಭೋ.\nಮತ್ತೊಂದು ದೇಸಿಂಗೆ ರುದ್ರನ ಹೊಂಗಳೆಂದು ಇಕ್ಕುವರು,\nಅಲ್ಲಿ ನಿಮ್ಮ \n  ತಪ್ಪಿತ್ತು ಭೋ.\nಮತ್ತೊಂದು ದಿನದಲ್ಲಿ ವೃಷಭನವಿಡಿಯೆಂಬಿರಿ,\nಅಲ್ಲಿ ನಿಮ್ಮ \n  ತಪ್ಪಿತ್ತು ಭೋ.\nಅದೆಂತೆಂದಡೆ :\nದೇವಕಾರ್ಯೇ ವಿವಾಹೇ ಚ ಸ್ವಗುರುತ್ವಂ ವಿವರ್ಜಯೇತ್ |\nತ್ರಯೋ ದೇವಾ ಸಮಂ ದೃಷ್ಟಾಃ ಶುನಿಗರ್ಭೇಷು ಜಾಯತೇ ||\nಎಂದುದಾಗಿ,\nಬೇರೆ ದೇವರ, ಬೇರೆ ಸಮಯವ ತೂರಿದಡೆ ಕಾಣೆ, ಕೇರಿದಡೆ ಕಾಣೆ.\nಭೂಮಿಯೆ ಪೀಠಿಕೆ, ಆಕಾಶವೆ ಲಿಂಗ.\nಇದರೊಳಗಲ್ಲದೆ ಹೊರಗೆ ಮತ್ತುಂಟೆ ?\nಸರ್ವಜ್ಞದೇವರ ಗರ್ಭದೊಳಗಿದು,ಉಬ್ಬಿಕೊಬ್ಬಿ ನುಡಿವರ [ಕಂಡು] ನಗುವ ಭೋ ಸೊಡ್ಡಳನು. \n"
}