{
    "id": "3850", 
    "vachana": "<font>705<br/>ಬ್ರಹ್ಮಾಂಡಮಂಡಲದಲ್ಲಿ ಒಬ್ಬ ನಾರಿ  ಹುಟ್ಟಿದಳು.<br/>ಅವಳಿಗೆ ಐವರು ಗಂಡಂದಿರು, ಮೂವರು ಮಿಂಡಂದಿರು.<br/>ಗಂಡಂಗೆ ಕಾಲ  ಕೊಟ್ಟು, ಮಿಂಡಂಗೆ ಮಂಡೆಯ ಕೊಟ್ಟು,<br/>ಗಂಡಮಿಂಡರ ಒಡಗೂಡಿಕೊಂಡಿಪ್ಪ<br/>ನಾರಿಯ ಅಂಗೈಯಲ್ಲಿ ಒಂದು ನಾರಿವಾಳದ ಸಸಿ ಹುಟ್ಚಿತ್ತು.<br/>ಅದು ಕಂಗಳ  ನೀರ  ಕುಡಿದು, ಅಂಗದ ಮರೆಯ ನೆಳಲಲ್ಲಿ ಬಲಿದು,<br/>ಸಸಿ ಮರನಾಯಿತ್ತು.<br/>ಮರ ಮಹದೊಡಗೂಡಿ ತೆಂಗಿನಕಾಯಿ ಆಕಾಶದಲ್ಲಿ ನಿಂದಿತ್ತು.<br/>ಮಟ್ಟೆಯನೊಡೆದು ಕಾಯ  ನಿಶ್ಚಯದಲ್ಲಿ ನೋಡಲಾಗಿ,<br/>ಕಾಯಿಗೆ ಕಣ್ಣಿಲ್ಲ , ಅಲಿಕಿದಡೆ ಜಲವಿಲ್ಲ.<br/>ಅಂಗ ಭಿನ್ನವ ಮಾಡಿ ನೋಡಲಾಗಿ, ಕಾಯ  ಕರ್ರಗಾಗಿತ್ತು ,<br/>ನೀರು ಬೆಳ್ಳಗಾಯಿತ್ತು , ಒಡೆದಾತನ ಬಾಯಿ ಬೆತ್ತಲೆಯಾಯಿತ್ತು.<br/>ಬ್ರಹ್ಮಾಂಡಮಂಡಲದ ಶಕ್ತಿ ಗಂಡನ ಕೊಂಡು,<br/>ಮಿಂಡನ ವಂಚಿಸಿ, ಬಂಧುಗಳ ಹಿಂಗಿ,<br/>ತನ್ನ ಹಿಂಡನೊಡಗೂಡಿದಳು.<br/>ಇಂತಿವರೆಲ್ಲರ ಬಲ್ಲತನ  ಅವಳಲ್ಲಿಯೇ ಹೋಯಿತ್ತು.<br/>ಶಕ್ತಿ ಉಮಾಪತಿ, ನಿಶ್ಶಕ್ತಿ ಪರಮಜ್ಞಾನ.<br/>ಕಾಯ ಭ್ರಮೆ, ಜೀವ ಬಯಲು, ಅರಿವು  ರೂಪು,ಬಂಕೇಶ್ವರಲಿಂಗವನರಿದನೆಂಬುದು ಗರ್ವಮಾಯೆ.</font>"
}