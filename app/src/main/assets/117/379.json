{
    "id": "379", 
    "vachana": "<font>211ಮೂರು ಪುರದ ಹೆಬ್ಬಾಗಿಲೊಳಗೊಂದು ಕೋಡಗನ ಕಟ್ಟಿರ್ದುದ ಕಂಡೆ. ಅದು ಕಂಡಕಂಡವರನೇಡಿಸುತ್ತಿದ್ದಿತ್ತು ನೋಡಾ! ಆ ಪುರದರಸು ತನ್ನ ಪಾಯದಳ ಸಹಿತ ಬಂದಡೆ, ಒಂದೆ ಬಾರಿ  ಮುರಿದು ನುಂಗಿತ್ತ ಕಂಡೆ. ಆ ಕೋಡಗಕ್ಕೆ ಒಡಲುಂಟು ತಲೆಯಿಲ್ಲ. ಕಾಲುಂಟು ಹೆಜ್ಜೆಯಿಲ್ಲ, ಕೈಯುಂಟು ಬೆರಳಿಲ್ಲ. ಇದು ಕರಚೋದ್ಯ ನೋಡಾ, ತನ್ನ ಕರೆದವರ ಮುನ್ನವೆ ತಾ ಕರೆವುದು! ಆ ಕೋಡಗ  ತನ್ನ ಬಸುರಲ್ಲಿ ಬಂದ ಮದಗಜದ ನೆತ್ತಿಯನೇರಿ, ಗಾಳಿಯ ದೂಳಿಯ ಕೂಡಿ ಓಲಾಡುತ್ತಿಹುದ ಕಂಡೆ  ! ವಾಯದ ಗಗನದ ಮೇಲೆ ತನ್ನ ಕಾಯವ, ಪುಟನೆಗೆದು ತೋರುತ್ತಿಹುದ ಕಂಡೆ  ! ಹತ್ತು ಮುಖದ ಸರ್ಪನ ತನ್ನ ಹೇಳಿಗೆಯೊಳಗಿಕ್ಕಿ, ಆಡಿಸುತ್ತಿಹುದ ಕಂಡೆ  ! ಐವರು ಕೊಡಗೂಸುಗಳ ಕಣ್ಣಿಂಗೆ, ಕನ್ನಡಕವ ಕಟ್ಟುತಿಹುದ ಕಂಡೆ! ಹತ್ತು ಕೇರಿಗಳೊಳಗೆ ಸುಳಿವ ಹರಿಯ ನೆತ್ತಿಯ ಮೆಟ್ಟಿ, ಹುಬ್ಬೆತ್ತುತ್ತಿಹುದ ಕಂಡೆ  !  ಆ ಕೋಡಗದ ಕೈಯೊಳಗೆ ಮಾಣಿಕವ ಕೊಟ್ಟರೆ, ನೋಡುತ್ತ ನೋಡುತ್ತ ಬೆರಗಾದುದ ಕಂಡೆ  ! ಕೂಡಲಿಲ್ಲ ಕಳೆಯಲಿಲ್ಲ; ಗುಹೇಶ್ವರ[ನ]ನಿಲುವು, ಪ್ರಾಣಲಿಂಗಸಂಬಂಧವಿಲ್ಲದವರಿಗೆ ಕಾಣಬಾರದು.</font>"
}