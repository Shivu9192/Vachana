{
    "id": "241", 
    "vachana": "<font>740ಅಕಲ್ಪಿತ ನಿತ್ಯ  ನಿರಂಜನ  ನಿರವಯ  ನಿರಾಕಾರ ಪರಂಜ್ಯೋತಿ ಲಿಂಗದಲ್ಲಿ ಅಂತರಾತ್ಮಲಿಂಗ ಉತ್ಪತ್ತಿಯಾಯಿತ್ತು. ಆ ಅಂತರಾತ್ಮಲಿಂಗದಲ್ಲಿ ಜೀವಾತ್ಮಲಿಂಗ ಉತ್ಪತ್ತಿಯಾಯಿತ್ತು. ಆ ಅಂತರಾತ್ಮನೆ ಗುರು ಜೀವಾತ್ಮನೆ ಶಿಷ್ಯ, ಪರಮಾತ್ಮನೆ ಲಿಂಗ_ ಇದು ಪ್ರಸಿದ್ಧವಾಕ್ಯ ನೋಡಯ್ಯಾ. ಲಿಂಗದೊಳಗಣ ಬೀಜ ಜಂಗಮ, ಆ ಜಂಗಮದ ಪ್ರಕಾಶವೆ ಗುರು, ಆ ಜಂಗಮದ ನಿರಾಕಾರವೆ ಲಿಂಗ, ಪರಮಾತ್ಮನೆ ಪ್ರಾಣಸ್ವರೂಪವೆಂಬ ಜಂಗಮ. ಈ ಗುರುಲಿಂಗಜಂಗಮವೆಂಬ ತ್ರಿವಿಧವು, ಏಕವೆಂದರಿಯದ ಕಾರಣ, ಬ್ರಹ್ಮ  ಮುಂದುಗಾಣ, ಹರಿ  ಹೊಲಬುಗೆಟ್ಟ, ರುದ್ರ ಧ್ಯಾನಾರೂಢನಾದ. ಇವರಂಡಜದೊಳಗಣ ಬಾಲಕರೆತ್ತ ಬಲ್ಲರು ಗುಹೇಶ್ವರಾ, ನಿಮ್ಮ ಮಹತ್ವವ ?</font>"
}