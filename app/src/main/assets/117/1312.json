{
    "id": "1312", 
    "vachana": "ಅಯ್ಯ ! ಸದ್ಭಕ್ತ_ಮಹೇಶ್ವರ_ಪ್ರಸಾದಿ_ ಪ್ರಾಣಲಿಂಗಿ_ಶರಣ_ಐಕ್ಯ_ನಿರಾಲಂಬಸ್ಥಲ ಮೊದಲಾದ ಸಮಸ್ತಸ್ಥಲಂಗಳನರಿದು ಮರದು, ಮೇಲಾದ ನಿರವಯಶೂನ್ಯಸ್ಥಲದಲ್ಲಿ ಪ್ರಭಾವಿಸುವ ಮೂರ್ತಿಯ ಇರವೆಂತೆಂದಡೆ_ ಅಜ್ಞಾನಮಾಯಾಸಂಸಾರ ಪ್ರಪಂಚೆಂಬ ಪಾಶದಲ್ಲಿ ಬಿದ್ದು ತೊಳಲುವ ಜಡಜೀವರಿಗೆ ಮರೆಯಾಗಿ, ಕಣ್ಣುಮನ ಭಾವಂಗಳಿಗೆ ಗೋಚರವಿಲ್ಲದೆ ಕ್ರಿಯಾಕಾಶ_ಜ್ಞಾನಾಕಾಶ_ಭಾವಾಕಾಶ_ಪಿಂಡಾಕಾಶ_ಬಿಂದ್ವಾಕಾಶ_ ಚಿದಾಕಾಶ_ಮಹದಾಕಾಶಮಧ್ಯದಲ್ಲಿ ಸಿಡಿಲುಮಿಂಚು ಅಭ್ರಚ್ಛಾಯೆಯಂತೆ, ಇಕ್ಷು_ಲವಣ_ಸರ್ಪಿ_ದದಿs_ಕ್ಷೀರ_ಘೃತ_ಸ್ವಾದೋದಕ ಮೊದಲಾದ [ಸಪ್ತ] ಸಮುದ್ರಂಗಳಲ್ಲಿ  ಉದರಾಗ್ನಿ_ಮುಂದಾಗ್ನಿ_ಕಾಮಾಗ್ನಿ_ಶೋಕಾಗ್ನಿ_ ವಡವಾಗ್ನಿ_ಕಾಲಾಗ್ನಿ_ಚಿದಗ್ನಿ_[ಯೆಂಬ ಸಪ್ತಾಗ್ನಿ] ಇರ್ದು  ಆ ಸಮುದ್ರಂಗಳ ಸಂಸಾರ_ಪಾಶ_ಜನ್ಮ_ಜರೆ_ಮರಣಾದಿಗಳಿಗೆ ಹೊರಗಾಗಿ ಇರ್ಪಂತೆ, ಶಿವಶರಣರ್ಗೆ ರೂಪಾಗಿ ಜಡಜೀವರಿಗೆ ನಿರೂಪವಾಗಿರ್ಪುದು ನೋಡ ! ಗುಹೇಶ್ವರಲಿಂಗವು ಚೆನ್ನಬಸವಣ್ಣ.\n"
}