{
    "id": "/18284", 
    "vachana": "ಪಂಚಾಂಗದ ಭೂತವಳಿದು\nಪಂಚಭೂತಗಳ ನಿವೃತ್ತಿಯಮಾಡಬಲ್ಲರೆ ಪಂಚಾಂಗ.\nಸುಚಿತ್ತ ಸುಬುದ್ಧಿ ನಿರಹಂಕಾರ ಸುಮನ ಸುe್ಞನ\nಸದ್ಭಾವ ದುರ್ಭಾವ ನಿರಾಳಹಸ್ತವನರಿವುದೆ ಪಂಚಾಂಗ.\nಆಚಾರ ಗುರು, ಶಿವ ಜಂಗಮ, ಪ್ರಸಾದ ಮಹಾಲಿಂಗದ\nನೆಲೆವನೆಯ ನೆಲೆಗೊಂಬುದೆ ಪಂಚಾಂಗ.\nಪಂಚಾಂಗದ ವಿವರವ ಗುರುಮುಖದಲ್ಲಿ ತಿಳಿವುದೆ ಪಂಚಾಂಗ.\nಪಂಚಪ್ರಸಾದವ ಸೇವಿಸಿ ಅಡಗಲರಿಯದೆ\nವಿರಂಚಿ ಸೃಷ್ಟಿಯೊಳಗಾಗಿ \n  ಲಕ್ಷ ಜೀವದಲ್ಲಿ\nಹುಟ್ಟಿ ಸತ್ತು ಹೋಗುವ ವ್ಯರ್ಥರಿಗೆ\nಇನ್ನೆತ್ತಣ ಪಂಚಾಂಗವಯ್ಯನಿಸ್ಸಂಗ \n  ನಿಜಲಿಂಗಪ್ರಭುವೆ.\n"
}