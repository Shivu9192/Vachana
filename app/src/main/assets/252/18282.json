{
    "id": "18282", 
    "vachana": "<font>1244<br/>ಪಂಚಾಂಗ ಪಂಚಾಂಗವೆಂದು ಕಳವಳಗೊಂಡು<br/>ಜೋಯಿಸನ ಕರೆಯಿಸಿ,<br/>ಕೈಮುಗಿದು ಕಾಣಿಕೆಯನಿಕ್ಕಿ ಎಲೆ ಅಡಿಕೆಯಂ ಕೊಟ್ಟು,<br/>ಜೋಯಿಸನ ವಾಕ್ಯವು ಸಕಲ  ಕಾರ್ಯಕ್ಕೆ ಸಿದ್ಧಿಯೆಂದು,<br/>ಅವನ ಬಾಯ ತೊಂಬುಲವ ತಿಂಬ  ಹಂದಿಗಳಿರಾ<br/>ಎತ್ತ ಬಲ್ಲಿರಯ್ಯಾ ಶಿವಾಚಾರದ ಪದ್ಧತಿಯನು ?<br/>ಪಂಚಾಂಗವೆಂಬ ಶಬ್ದಕ್ಕೆ ಅರ್ಥವ ಹೇಳಲರಿಯದೆ<br/>ಜೋಯಿಸರು ಕೆಟ್ಟರು ;<br/>ಕೇಳಲರಿಯದೆ ಅನಂತ ಹಿರಿಯರು ನರಕಕ್ಕೆ ಇಳಿದರು.<br/>ಪಂಚಾಂಗವೆಂದರೆ ಹೇಳಿಹೆ ಕೇಳಿರಣ್ಣಾ.<br/>ಪಂಚ ಅಂದರೆ ಐದು  ; ಅಂಗವೆಂದರೆ ದೇಹ,<br/>ಪೃಥ್ವಿ ಅಪ್ಪು  ತೇಜ  ವಾಯು  ಆಕಾಶ-<br/>ಈ ಐದು  ಕೂಡಿ ದೇಹವಾಯಿತ್ತು.<br/>ಆ ದೇಹದೊಳಗೆ ಕಾಮ ಕ್ರೋಧ ಲೋಭ<br/>ಮೋಹ ಮದ ಮತ್ಸರದಚ್ಚು ಮುರಿಯುವುದೇ ಪಂಚಾಂಗ.<br/>ಸತ್ವ ರಜ  ತಮವೆಂಬ ಅಹಂಕಾರವ ತುಳಿವುದೆ ಪಂಚಾಂಗ.<br/>ಆಣವಮಲ ಮಾಯಾಮಲ ಕಾರ್ಮಿಕಮಲವ<br/>ಮುಟ್ಟದಿರುವುದೇ ಪಂಚಾಂಗ.<br/>ತನ್ನ ಸತಿಯ ಸಂಗವಲ್ಲದೆ<br/>ಪರಸತಿಯರ ಮುಟ್ಟದಿರುವುದೇ ಪಂಚಾಂಗ.<br/>ತನ್ನ ಇಷ್ಟಲಿಂಗವಲ್ಲದೆ ಭೂಮಿಯ ಮೇಲೆ ಇಟ್ಟು<br/>ಪೂಜೆಯ ಮಾಡುವ ದೇವರಿಗೆ ಕೈಮುಗಿಯದಿರುವುದೆ ಪಂಚಾಂಗ.<br/>ಜಾತಿಸೂತಕ ಜನನಸೂತಕ ಉಚ್ಫಿಷ್ಟಸೂತಕ<br/>ಮೃತ್ಯುಸೂತಕ ರಜಸ್ಸೂತಕ - ಈ ಪಂಚಸೂತಕವ<br/>ಶರಣರು ಕಳೆವರಾಗಿ, ನಮ್ಮ ಶಿವಭಕ್ತರಿಗೆ ಸಲ್ಲದೆಂಬುದೆ ಪಂಚಾಂಗ.<br/>ಸೂತಕ ನಾಸ್ತಿಯಾದುದೆ ಪಂಚಾಂಗ.<br/>ಗುರು ಲಿಂಗ ಜಂಗಮ  ಪಾದೋದಕ ಪ್ರಸಾದವೆ ಪಂಚಾಂಗ.<br/>ಲಿಂಗಾಚಾರ ಸರ್ವಾಚಾರ ಭೃತ್ಯಾಚಾರ<br/>ಶಿವಾಚಾರ ಗಣಾಚಾರವೆ ಪಂಚಾಂಗ.<br/>ಗುರುಪ್ರಸಾದ, ಲಿಂಗಪ್ರಸಾದ, ಜಂಗಮಪ್ರಸಾದ,<br/>ಗಣಪ್ರಸಾದ, ಮಹಾಪ್ರಸಾದವ ಕೊಂಬುವುದೆ ಪಂಚಾಂಗ.<br/>ಇಂತೀ ಪಂಚಾಂಗದ ನಿಲವನರಿಯದೆ<br/>ಪಂಚಸೂತಕದೊಳಗೆ ಹೊಡೆದಾಡುವ ಪಂಚಮಹಾಪಾತಕರ<br/>ಎನಗೊಮ್ಮೆ ತೋರದಿರಯ್ಯನಿಸ್ಸಂಗ ನಿರಾಳ  ನಿಜಲಿಂಗಪ್ರಭುವೆ.</font>"
}