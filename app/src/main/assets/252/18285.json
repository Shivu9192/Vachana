{
    "id": "8285", 
    "vachana": "<font>1247<br/>ಸದಾಚಾರ ಗಣಾಚಾರ  ಲಿಂಗಾಚಾರ  ಭೃತ್ಯಾಚಾರ<br/>ಶಿವಾಚಾರದೊಳಗಿರಬಲ್ಲರೆ ಪಂಚಾಂಗ.<br/>ಗುರು ಲಿಂಗ ಜಂಗಮ  ಪಾದೋದಕ ಪ್ರಸಾದ<br/>ವಿಭೂತಿ ರುದ್ರಾಕ್ಷಿ ಶಿವಮಂತ್ರವೆಂಬ<br/>ಅಷ್ಟಾವರಣವೆ ಅಂಗವೆಂದು ನಂಬುವುದೇ ಪಂಚಾಂಗ.<br/>ಸ್ಥೂಲ ಸೂಕ್ಷ್ಮ ಕಾರಣವೆಂಬ ಮೂರಂಗದಲ್ಲಿ<br/>ಇಷ್ಟ ಪ್ರಾಣ ಭಾವವು ಸಂಬಂಧವಾದುದೆ ಪಂಚಾಂಗ.<br/>ಅಂಗದ ಮೇಲೆ ಶಿವಲಿಂಗವಿಲ್ಲದ ವಿಪ್ರ  ಶೂದ್ರ ಜಾತಿಯಲ್ಲಿ<br/>ಸ್ನೇಹ ಸಮರಸ ವಿಶ್ವಾಸ ಸಂಭಾಷಣೆ<br/>ಬಿಡುಗಡೆಯಾದುದೆ ಪಂಚಾಂಗ.<br/>ಈ ಪಂಚಾಂಗದಲ್ಲಿ ಇರಲೊಲ್ಲದೆ<br/>ಬೆಟ್ಟದ ಮೇಲೆ ಪಕ್ಷಿ ಕೆಡಿಸಿ ಜಾರಬಿಟ್ಟಂತೆ,<br/>ಮಣ್ಣ ಮಟ್ಟಿ  ನೀರಲ್ಲಿ ಕಲೆಸಿ, ಅದ ಭೂಜ  ಘಣೆಗೆ ಜಾರಬಿಟ್ಟು,<br/>ದ್ವಾದಶಪ್ರಮಾಣದ ಪಂಚಾಂಗ ಕೈಯಲ್ಲಿ ಹಿಡಿದು<br/>ಸರ್ವಶುಭಮುಹೂರ್ತ ಹೇಳುವನ ಬಾಯ ತೊಂಬುಲವ ತಿಂಬ<br/>ಹಂದಿಗಳೆತ್ತ ಬಲ್ಲರಯ್ಯ ಶಿವಪಥದ ಪಂಚಾಂಗವನಿಸ್ಸಂಗ ನಿರಾಳ  ನಿಜಲಿಂಗಪ್ರಭುವೆ ?</font>"
}