{
    "id": "18285", 
    "vachana": "ಸದಾಚಾರ \n  \n  ಭೃತ್ಯಾಚಾರ\nಶಿವಾಚಾರದೊಳಗಿರಬಲ್ಲರೆ ಪಂಚಾಂಗ.\nಗುರು ಲಿಂಗ \n  ಪಾದೋದಕ ಪ್ರಸಾದ\nವಿಭೂತಿ ರುದ್ರಾಕ್ಷಿ ಶಿವಮಂತ್ರವೆಂಬ\nಅಷ್ಟಾವರಣವೆ ಅಂಗವೆಂದು ನಂಬುವುದೇ ಪಂಚಾಂಗ.\nಸ್ಥೂಲ ಸೂಕ್ಷ್ಮ ಕಾರಣವೆಂಬ ಮೂರಂಗದಲ್ಲಿ\nಇಷ್ಟ ಪ್ರಾಣ ಭಾವವು ಸಂಬಂಧವಾದುದೆ ಪಂಚಾಂಗ.\nಅಂಗದ ಮೇಲೆ ಶಿವಲಿಂಗವಿಲ್ಲದ \n  ಶೂದ್ರ ಜಾತಿಯಲ್ಲಿ\nಸ್ನೇಹ ಸಮರಸ ವಿಶ್ವಾಸ ಸಂಭಾಷಣೆ\nಬಿಡುಗಡೆಯಾದುದೆ ಪಂಚಾಂಗ.\nಈ ಪಂಚಾಂಗದಲ್ಲಿ ಇರಲೊಲ್ಲದೆ\nಬೆಟ್ಟದ ಮೇಲೆ ಪಕ್ಷಿ ಕೆಡಿಸಿ ಜಾರಬಿಟ್ಟಂತೆ,\nಮಣ್ಣ \n  ನೀರಲ್ಲಿ ಕಲೆಸಿ, ಅದ \n  ಘಣೆಗೆ ಜಾರಬಿಟ್ಟು,\nದ್ವಾದಶಪ್ರಮಾಣದ ಪಂಚಾಂಗ ಕೈಯಲ್ಲಿ ಹಿಡಿದು\nಸರ್ವಶುಭಮುಹೂರ್ತ ಹೇಳುವನ ಬಾಯ ತೊಂಬುಲವ ತಿಂಬ\nಹಂದಿಗಳೆತ್ತ ಬಲ್ಲರಯ್ಯ ಶಿವಪಥದ ಪಂಚಾಂಗವನಿಸ್ಸಂಗ \n  ನಿಜಲಿಂಗಪ್ರಭುವೆ ?\n"
}