{
    "id": "11998", 
    "vachana": "<font>1186<br/>ಆವಾವ ವಾದ್ಯ ಘಟಭೇದಂಗಳಲ್ಲಿಯೂ<br/>ಭಾವಶುದ್ಧವಾಗಿಪ್ಪುದು ನಾದ.<br/>ಆರಾರ ವಿಶ್ವಾಸದ ಭಾವದಲ್ಲಿಯೂ<br/>ದೈವಶುದ್ಧವಾಗಿಪ್ಪುದು ವಸ್ತು.<br/>ಸ್ಥೂಲಕ್ಕೆ ಸ್ಥೂಲ, ಸೂಕ್ಷ್ಮಕ್ಕೆ ಸೂಕ್ಷ್ಮ ತನ್ಮಯವಾಗಿ,<br/>ವರುಣನ ಕಿರಣದಂತೆ, ತನಗೆ ಮರೆಯಾದಲ್ಲಿ ನಿಂದು,<br/>ಮರೆಗೆ ಹೊರಗಾದಲ್ಲಿ<br/>ತನ್ನಿರವು ಎಲ್ಲಾ ಎಡೆಯಲ್ಲಿ ಪರಿಪೂರ್ಣವಾದಂತೆ.<br/>ನೆನೆವರ ಮನದ ಕೊನೆಯಲ್ಲಿ, ಮರೆದವರ ಮರೆಯಲ್ಲಿ,ಎಡೆದೆರಪಿಲ್ಲದ ವಸ್ತು  ನೀನೆ, ಕಾಮಧೂಮ ಧೂಳೇಶ್ವರಾ.</font>"
}