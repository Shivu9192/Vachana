{
    "id": "11998", 
    "vachana": "ಆವಾವ ವಾದ್ಯ ಘಟಭೇದಂಗಳಲ್ಲಿಯೂ\nಭಾವಶುದ್ಧವಾಗಿಪ್ಪುದು ನಾದ.\nಆರಾರ ವಿಶ್ವಾಸದ ಭಾವದಲ್ಲಿಯೂ\nದೈವಶುದ್ಧವಾಗಿಪ್ಪುದು ವಸ್ತು.\nಸ್ಥೂಲಕ್ಕೆ ಸ್ಥೂಲ, ಸೂಕ್ಷ್ಮಕ್ಕೆ ಸೂಕ್ಷ್ಮ ತನ್ಮಯವಾಗಿ,\nವರುಣನ ಕಿರಣದಂತೆ, ತನಗೆ ಮರೆಯಾದಲ್ಲಿ ನಿಂದು,\nಮರೆಗೆ ಹೊರಗಾದಲ್ಲಿ\nತನ್ನಿರವು ಎಲ್ಲಾ ಎಡೆಯಲ್ಲಿ ಪರಿಪೂರ್ಣವಾದಂತೆ.\nನೆನೆವರ ಮನದ ಕೊನೆಯಲ್ಲಿ, ಮರೆದವರ ಮರೆಯಲ್ಲಿ,ಎಡೆದೆರಪಿಲ್ಲದ \n  ನೀನೆ, ಕಾಮಧೂಮ ಧೂಳೇಶ್ವರಾ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}