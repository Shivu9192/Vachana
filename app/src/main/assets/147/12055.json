{
    "id": "12055", 
    "vachana": "<font>1245<br/>ಬ್ರಹ್ಮ ಪ್ರಳಯವಾದಲ್ಲಿ, ವಿಷ್ಣು ಪ್ರಳಯವಾದಲ್ಲಿ,<br/>ರುದ್ರ ಅರ್ಧನಾರೀಶ್ವರನಾಗಿ,<br/>ದೇವಕಾಂತಿ ಕಾಂತೆಯರಲ್ಲಿ ಉಳಿಯಿತ್ತು.<br/>ತ್ರಿವಿಧಮೂರ್ತಿ ತ್ರಿವಿಧದಿಂದ ಕೆಟ್ಟ ಮತ್ತೆ ಅರಿವಲ್ಲಿ,<br/>ಆದಿಶೂನ್ಯ ಬ್ರಹ್ಮಪದವಾಯಿತ್ತು,<br/>ಭೇದಶೂನ್ಯ ವಿಷ್ಣುಪದವಾಯಿತ್ತು.<br/>ಅನಾದಿಶೂನ್ಯ ರುದ್ರಪದವಾಗಿ ಭೇದಿಸಿ ತಿರುಗುವಲ್ಲಿ,<br/>ಸ್ಥೂಲದಲ್ಲಿ ತೋರುವ ಶೂನ್ಯ  ಅಂಧಕಾರವಾಗಿಪ್ಪುದು.<br/>ಸೂಕ್ಷ್ಮದಲ್ಲಿ ತೋರುವ ಶೂನ್ಯ,<br/>ದಿವಾರಾತ್ರೆಯಂತೆ ಉಭಯವ ಕೂಡಿಕೊಂಡಿಪ್ಪುದು.<br/>ಕಾರಣದಲ್ಲಿ ತೋರುವ ಶೂನ್ಯ,<br/>ಘಟಪಟವ ಗರ್ಭೀಕರಿಸಿಕೊಂಡಿಪ್ಪುದು.<br/>ಇಂತೀ ಶೂನ್ಯ  ನಾಮರೂಪ ನಿಃಶೂನ್ಯ ನಿರಾಲಂಬ<br/>ಕುಂದದ ಬೆಳಗು ನುಂಗಿತ್ತು.<br/>ನುಂಗಿದ ಘನಲಿಂಗವೆಂದು ಪ್ರಮಾಣಿಸಲಿಲ್ಲ,ಕಾಮಧೂಮ ಧೂಳೇಶ್ವರವೆಂದೆನಲಿಲ್ಲ. </font>"
}