{
    "id": "11977", 
    "vachana": "<font>1165<br/>ಅಂಗಕ್ಕೆ ಲಿಂಗ, ಮನಕ್ಕೆ ಅರಿವಾಗಬೇಕೆಂದು<br/>ಸಂದೇಹಗೊಂಬುದು ಅರಿವೋ, ಆತ್ಮನೋ ?<br/>ಅಂಗಕ್ಕೆ ಅರಿವೆಂಬುದೊಂದು ಜೀವ,<br/>ಜೀವಕ್ಕೆ ಕೊಡುವುದೊಂದು ಬೆಳಗು.<br/>ತನ್ನಲ್ಲಿ ತೋರುವ ಘಟಬಿಂಬದ bsಯೆ<br/>ಹಲವು ತೆರನಾದಂತೆ,<br/>ಸ್ಥೂಲಕ್ಕೆ ಸ್ಥೂಲ, ಸೂಕ್ಷ್ಮಕ್ಕೆ ಸೂಕ್ಷ್ಮವಾಗಿ<br/>ಹೆಚ್ಚು ಕುಂದಿಲ್ಲದೆ ತೋರುವ ತೋರಿಕೆ,<br/>ಘಟದ ಗುಣವೋ, ಬಿಂಬದ ಗುಣವೋ ?<br/>ಎಂಬುದ ತಾನರಿತಲ್ಲಿ, ಉಭಯದ ಸೂತಕಕ್ಕೆ ಹೊರಗು.<br/>ಹೊರಗೆಂಬ ಭಾವವ ಅರಿದಲ್ಲಿ,ಕಾಮಧೂಮ ಧೂಳೇಶ್ವರನೆಲ್ಲಿಯೂ ತಾನೆ.</font>"
}