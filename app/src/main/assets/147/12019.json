{
    "id": "12019", 
    "vachana": "ಕುಂಭಘಟಕ್ಕೆ ಒಳಗೂ ಬಯಲು, ಹೊರಗು ಬಯಲು.\nಮೀರಿ ತಾ ನೋಡಿದಲ್ಲಿಯೂ ಬಯಲು.\nಶುಕ್ಲ ಶೋಣಿತದಾದ ಘಟಕ್ಕೆ, ಬಯಲೆಂಬುದಕ್ಕೆ ತೆರಪಿಲ್ಲ,\nಚೇತನಕ್ಕೆ ಒಳಗಾಗಿದ್ದುದಾಗಿ.\nಪೃಥ್ವಿ ಪೃಥ್ವಿಯ ಕೂಡುವನ್ನಬರ,\nಅಪ್ಪು ಅಪ್ಪುವ ಕೂಡುವನ್ನಬರ,\nತೇಜ ತೇಜವ ಕೂಡುವನ್ನಬರ,\nವಾಯು ವಾಯುವ ಕೂಡುವನ್ನಬರ,\nಆಕಾಶ ಆಕಾಶವ ಕೂಡುವನ್ನಬರ,\nಪಂಚತತ್ವಂಗಳು ತತ್ವವನೆಯ್ದಿದಲ್ಲಿ,\nಆತ್ಮಂಗೆ ಬಂಧಮೋಕ್ಷವೆಂಬ ಅಂದವಾವುದು ?\nಉಂಟೆಂಬುದು ತನ್ನಿಂದ, ಇಲ್ಲಾ ಎಂಬುದು ತನ್ನಿಂದ,\nತನ್ನಿಂದನ್ಯವಪ್ಪುದೊಂದಿಲ್ಲವಾಗಿ.\nಸ್ಥಾಣು ಚೋರನಂತೆ, \n  ಸರ್ಪನಂತೆ,\nತಿಳಿದು ನೋಡಲಿಕೆ ಮತ್ತೇನೂ ಇಲ್ಲ.ಕಾಮಧೂಮ ಧೂಳೇಶ್ವರನೆಂಬಲ್ಲಿ ಏನೂ ಇಲ್ಲ.\n"
}