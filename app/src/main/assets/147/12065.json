{
    "id": "12065", 
    "vachana": "ವಾರಿ ತೆಂಗಿನ ಮರದಲ್ಲಿ ಏರಿತ್ತೊ ?\nಅಲ್ಲಾ, ಬೇರೊಂದು ಮಂತ್ರದಲ್ಲಿ ತುಂಬಿತ್ತೊ ?\nಅಲ್ಲಾ ವೃಕ್ಷದ ಸಹಜ ಬೀಜವೊ ?\nನೀರು ಬಲಿದು ಅದರೊಳಗೆ ಅರತು, ಆ ಸಾರವೆ ಕಾಯಾದಲ್ಲಿ,\nಆ \n  \n  ಹಿಂಗಿ, \n  ಬಲಿತು, \n  ಎಣೆಯಾದಲ್ಲಿ,\nನೀರೆಲ್ಲಿ ಅಡಗಿತ್ತು? ಹಿಪ್ಪೆ, ಕವಚವೆಲ್ಲಿದ್ದಿತ್ತು ?\nಇಂತೀ \n  \n  ಮೇಲೆಂದರಿವೆಂಬ ಕುರುಹೆಲ್ಲಿದ್ದಿತ್ತು ?,\nಎಂಬುದನರಿವುದಕ್ಕೆ ಪುರಾಣವ ಪೆÇೀಷಿಸಿಕೊಳ್ಳಿ,\nಶಾಸ್ತ್ರವ ಸಂದಣಿಸಿಕೊಳ್ಳಿ, ವೇದದ ಆದ್ಯಂತವ ಸಾಧಿಸಿಕೊಳ್ಳಿ,\nಶ್ರುತದಲ್ಲಿ ಕೇಳಿ ದೃಷ್ಟದಲ್ಲಿ ಕಂಡುಕೊಳ್ಳಿ,\nಇಂತೀ ಚಿದಾತ್ಮನು ಬಂಧಮೋಕ್ಷಕರ್ಮಂಗಳಲ್ಲಿ ದ್ವಂದಿತನೋ ?\nಆ ಅಂಗಭಾವ ವಿರಹಿತನೋ ?\nಈ ಉಭಯದ ಸಂದೇಹವುಳ್ಳನ್ನಕ್ಕ\nಕರ್ಮವ ಮಾಡುವಂಗೆ, ನಿರ್ಮಲವೊಂದುಂಟೆಂದು ಅರಿವಂಗೆ,\nಇಂತೀ ಭೇದಂಗಳನರಿತು,\nನಿರವಯದ ಸಮ್ಮಾನದ ಸುಖಿಯಾದೆನೆಂಬವಂಗೆ,\nಅದು ಭಿನ್ನರೂಪೆÇೀ, ಅಭಿನ್ನರೂಪೆÇೀ ?\nಆ ನಿಜದ ನೆಲೆಯ ನೀವೇ ಬಲ್ಲಿರಿ.\nಕಾಮಧೂಮ ಧೂಳೇಶ್ವರನಲ್ಲಿಕಾಳಿಕೆ ಹಿಂಗಿದ ಕಣ್ಣಿನವಂಗಲ್ಲದೆ ಕಾಣಬಾರದು.\n"
}