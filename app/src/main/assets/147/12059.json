{
    "id": "/12059", 
    "vachana": "ಯುಕ್ತಿಯಿಂದ ಚಿತ್ರಾರ್ಥವ \n  ಆತ್ಮನು\nತನ್ನ ಹೆಚ್ಚುಗೆ ತಗ್ಗನರಿಯದೆ, ಮತ್ತತ್ವದಿಂದ ಕೆಲವನಾಡಿ,\nಎಚ್ಚತ್ತಲ್ಲಿ ಚಿತ್ರವನಾಡುವುದು.\nಅದು ಸಚ್ಚಿತ್ತ, ಒಂದೋ, ಎರಡೋ ?\nಕೆಟ್ಟಲ್ಲಿ ಕೆಂಡವಾಗಿ, ಉರಿದಲ್ಲಿ ಬೆಂಕಿಯಾಗಿ,\nಉಭಯಕ್ಕೆ ಬೇರೊಂದೊಡಲುಂಟೆ ?\nಕಾಷ್ಠವುಳ್ಳನ್ನಕ್ಕ ಹೊತ್ತಿ, \n  ಹಿಂಗಿದ ಮತ್ತೆ ಹೊತ್ತಬಲ್ಲುದೆ ?\nದೃಷ್ಟದ ಇಷ್ಟ ಚಿತ್ತದಲ್ಲಿ ಲೋಪವಾದ ಮತ್ತೆ,\nಕಟ್ಟಿಬಿಟ್ಟೆನೆಂಬುದು \n  ಉಳಿಯಿತ್ತು,ಕಾಮಧೂಮ ಧೂಳೇಶ್ವರಾ.\n"
}