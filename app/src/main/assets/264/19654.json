{
    "id": "/19654", 
    "vachana": "ನೋಡುವರೆ ಎನ್ನಳವೆ ನೋಟಕ್ಕೆ ಸಿಕ್ಕರು;\nಕೂಡುವರೆ ಎನ್ನಳವೆ ಕೂಟಕ್ಕೆ ಬಾರರು;\nಬೇಡುವರೆ ಎನ್ನಳವೆ ಬೇಡಿದ್ದ ಕೊಡರು.\nಓಡಿ ಓಡಿ ಗತಬಿದ್ದೆ ಒಬ್ಬರನು ಕಾಣೆ.\nಬೇಡ ಬೇಂಟೆಗೆ ಹೋಗಿ ಬರಿಗೈಯಲಿ ಬಂದಂತೆ\nನಾಡ ತಿರುಗಲಾರೆ ನನ್ನಿಂದ ಆಪುದೇನು ?\nನೋಡಿಕೋ ಇನ್ನು ನನ್ನಿಂದ ಆಗದು ನಿನ್ನಿಂದ ಆದುದು\nಬೋಡಿಯಲಿ ಲಕ್ಷಣವ ಅರೆಸುವರೆ ?\nಕೂಡಗೊಡು ನಿನ್ನ ಮಹಾತ್ಮೆ\nಆಡಿದ ಮಾತಿಗೆ ತಪ್ಪಲಿಲ್ಲ ಏಕವಾಕ್ಯ\nಪತಿಷ್ಠಚಾರಿ ಕಾಡುವರೆ ನೀನು ನಿಃಕರುಣಿಯಲ್ಲ ಕಾಣಾಎಲೆ ನಮ್ಮ ಕೂಡಲಚೆನ್ನಸಂಗಮದೇವಯ್ಯ.\n"
}