{
    "id": "19595", 
    "vachana": "ಹೇಡಿಯ ಕೈಯಲ್ಲಿ ಚಂದ್ರಾಯುಧವಿದ್ದರೇನಯ್ಯಾ ?\nಪಾಡಿಗೆ \n  ಪರಾಕ್ರಮಿ ಪರದಳವಿಭಾಡನಾಪನೆ ?\nಕೋಡಗನ ಕೈಯಲ್ಲಿ ರತ್ನವಿದ್ದರೆ ರಾಜ್ಯರಾಷ್ಟ್ರದೊಳು ಬೆಲೆಗಾಬುದೆ ?\nಮೋಡಕ್ಕೆ ಬಾಯಿದೆರದರೇನು ಕಾಲಕಾಲಕ್ಕೆ ಮಳೆಬಹುದೆ ?\nಹೂಡುವರೆ ಕುದುರೆ ಕೋಣದ ರಥ ಶೃಂಗಾರಕ್ಕೆ ?\nಕಾಡಿನೊಳು ಕರದ ಮಳೆ, ಓಡಿನೊಳು ಎರದ ನೀರು\nಮೂಡುವೀ ಕ್ರಿಯೆಯ ಪೂಜೆಯು\nಬೇಡನ ಬೇಟೆಯ ನಾಯಿ ಮೊಲನಕಂಡು\nಆಚರಿಸಿದಂತಾಯಿತು ಕಾಣಾಎಲೆ ನಮ್ಮ ಕೂಡಲಚೆನ್ನಸಂಗಮದೇವಯ್ಯ.\n"
}