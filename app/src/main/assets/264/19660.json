{
    "id": "19660", 
    "vachana": "<font>226<br/>ಮೋಡಕೆ ಮುನಿವರು ಮಳೆಬಿಂಬಕೆ ಇಪ್ಪರೇನಯ್ಯ ?<br/>ಬ್ಯಾಡ ಅನ್ಯಾಯಿಗಳ ಬಿಡು  ಎಂದರೆ ಬಿಡದವರ ಬಿಡುವುದು.<br/>ಅವರ ಸಂಗವ ಸಾಧಿಸಿ ಮಾಡ  ಮಾಡ<br/>ಪಾಪದ ಸಮುದ್ರದಲಿ ಮುಳುಗುವರು.<br/>ಕುಂಭೀ ನರಕಿಗಳಿಗೆ ನೀಡ ಬ್ಯಾಡ ಅನ್ನವ<br/>ಅವರಿಗೆ ಸತ್ತೇನೆಂದರೆ ನೀರ  ಕೊಡಬ್ಯಾಡ.<br/>ಮುಖವ ಮುಂದುಗಂಡರೆ ಮುಚ್ಚು ಕಣ್ಣ<br/>ಆಡಬ್ಯಾಡ ಅವರ ಕೂಡ.<br/>ಅನಂತವಾದ ಪೀಡೆ ಪಿಶಾಚಿಯಾಗಬಹುದಲ್ಲದೆ<br/>ಹುಸಿ ಕಳವು ಸಲ್ಲ.<br/>ಆಡಿ ಅಡಗುವದು ಅಂತಪ್ಪರ ಕಂಡಡೆ.<br/>ಮಾಡಿದ್ದ ಉಂಡಾರು ತಮ್ಮ ಗಳಿಕೆಯ ತಾವೆ.<br/>ಕೇಡು ತಪ್ಪದು ಇಂತು ಅಪ್ಪುದಕ್ಕೆ ಕಾಣಾಎಲೆ ನಮ್ಮ ಕೂಡಲಚೆನ್ನಸಂಗಮದೇವಯ್ಯ.</font>"
}