{
    "id": "19675", 
    "vachana": "<font>241<br/>ವೇಶಿಯ ಕುಲವ್ಯಾವುದು ? ದಾಸಿಯ ಕುಲವ್ಯಾವುದು ?<br/>ಹಾಸುವಳು ಸೆರಗ ಹದಿನೆಂಟು ಜಾತಿಗೆ.<br/>ಹೇಸದೆ ಎಂಜಲತಿಂದು ಹಿರಿದುಕುಲನನ್ನದೆಂದು ಮೆರವೆ<br/>ಕಾಸುಗಳ್ಳರಿಗೆ ಕಾತೂರ್ಯವೆ ದೇವಾ ?<br/>ಈಸು ಮಾತು ಯಾತಕ್ಕೆ ಇಂತಪ್ಪುದಕ್ಕೆ ?<br/>ದಾಸಿಯಲ್ಲಿ ಗುಣವುಂಟೆ ? ವೇಶಿಯಲಿ ಗುಣವುಂಟು.<br/>ಸರ್ವಜಾತಿ ಒಂದೆಯೆಂದು ಕಾಬಳು.<br/>ಹೇಸಿದ ಬಳಿಕ ಬಿಡಬೇಕು ಹಿಂದಣ ಅವಗುಣವ.<br/>ಏಸು ಮಾತನಾಡಿದರೆ ಆಡಬಹುದು<br/>ಮಾತಿನಂತೆ ಮನವಿದ್ದರೆ ಈಶ್ವರ ಬೇರೆಯಲ್ಲ.<br/>ಈ ಪ್ರಪಂಚಬಿಟ್ಟರೆ<br/>ತ್ರಾಸಿನಂತೆ ಸಮಕಟ್ಟು ಆದರೆ ತತ್ವವೇ ಕಟ್ಟಳೆ<br/>ನಾಶವಾಗದು ಚಿನ್ನದ ಗಟ್ಟಿ<br/>ನಂಬುಗೆಯೆಂಬುದು ಪಾಶದಾಸೆಯ ಬಿಟ್ಟವರಿಗೆ ಸಾಧ್ಯ ಕಾಣಾಎಲೆ ನಮ್ಮ ಕೂಡಲಚೆನ್ನಸಂಗಮದೇವಯ್ಯ.</font>"
}