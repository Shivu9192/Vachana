{
    "id": "19657", 
    "vachana": "ಇಚ್ಛೆಯನಾಡಿದರೆ ಲೋಕ ಮಚ್ಚುವುದು ಬೆರವುದು\nಕಚ್ಚೆಗಡುಕರ ಸಂಗವ ಮಾಡುವ ಕರ್ಮಸಾಕು\nಚುಚ್ಚಕರು ಚುಲ್ಲಕರು ಮುಕ್ತಿಯ ಬೇಡಲರಿಯರು\nನಚ್ಚಬೇಡ ಅವರಿಂದ ನರಕ ತಪ್ಪದು.\nಹುಚ್ಚಾಗಿ ಹೋಗುವರೆ \n  ಹುಸಿಕರ\nನಿಶ್ಚಯವಿಲ್ಲದವರ ಸಂಗ\nಉಚ್ಚೆಯಲಿ ಮಿಂದಂತೆ ಬಚ್ಚಿಟ್ಟ ದ್ರವ್ಯವ ಬಂಕುಲಿಗೆ ಹಾಕುವರು.\nನುಚ್ಚಕಟ್ಟಬಾರದ ಅರಿವೆಯಲ್ಲಿ ನುರುಕಿದ ರಂಗೋಲೆ ನಿಲುವುದೆ ?\nಮಚ್ಚಿದ ದಾಸಿ ವೇಸಿಗೆ \n  ಕರ್ಮಿಗೆ ಸಿಕ್ಕುವನೆ ಶಿವ ?\nಲಕ್ಷಕೊಬ್ಬ ಮುಗ್ಧ ದಶಲಕ್ಷಕೊಬ್ಬ ಸಿದ್ಧ\nನಿಶ್ಚಯ ಕೋಟಿಗೊಬ್ಬ ಪುರಾತ\nಅಚ್ಚಲಿಂಗೈಕ್ಯರು ಅಪೂರ್ವ ಕಾಣಾಎಲೆ ನಮ್ಮ ಕೂಡಲಚೆನ್ನಸಂಗಮದೇವಯ್ಯ.\n"
}