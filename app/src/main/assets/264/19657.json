{
    "id": "19657", 
    "vachana": "<font>223<br/>ಇಚ್ಛೆಯನಾಡಿದರೆ ಲೋಕ ಮಚ್ಚುವುದು ಬೆರವುದು<br/>ಕಚ್ಚೆಗಡುಕರ ಸಂಗವ ಮಾಡುವ ಕರ್ಮಸಾಕು<br/>ಚುಚ್ಚಕರು ಚುಲ್ಲಕರು ಮುಕ್ತಿಯ ಬೇಡಲರಿಯರು<br/>ನಚ್ಚಬೇಡ ಅವರಿಂದ ನರಕ ತಪ್ಪದು.<br/>ಹುಚ್ಚಾಗಿ ಹೋಗುವರೆ ಹುದುಗು  ಹುಸಿಕರ<br/>ನಿಶ್ಚಯವಿಲ್ಲದವರ ಸಂಗ<br/>ಉಚ್ಚೆಯಲಿ ಮಿಂದಂತೆ ಬಚ್ಚಿಟ್ಟ ದ್ರವ್ಯವ ಬಂಕುಲಿಗೆ ಹಾಕುವರು.<br/>ನುಚ್ಚಕಟ್ಟಬಾರದ ಅರಿವೆಯಲ್ಲಿ ನುರುಕಿದ ರಂಗೋಲೆ ನಿಲುವುದೆ ?<br/>ಮಚ್ಚಿದ ದಾಸಿ ವೇಸಿಗೆ ಹರಿವ  ಕರ್ಮಿಗೆ ಸಿಕ್ಕುವನೆ ಶಿವ ?<br/>ಲಕ್ಷಕೊಬ್ಬ ಮುಗ್ಧ ದಶಲಕ್ಷಕೊಬ್ಬ ಸಿದ್ಧ<br/>ನಿಶ್ಚಯ ಕೋಟಿಗೊಬ್ಬ ಪುರಾತ<br/>ಅಚ್ಚಲಿಂಗೈಕ್ಯರು ಅಪೂರ್ವ ಕಾಣಾಎಲೆ ನಮ್ಮ ಕೂಡಲಚೆನ್ನಸಂಗಮದೇವಯ್ಯ.</font>"
}