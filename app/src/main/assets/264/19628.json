{
    "id": "19628", 
    "vachana": "<font>194<br/>ಓಂಕಾರದ ಪ್ರಣಮದ ಮೂಲದಿಂದ<br/>ವಸ್ತು ನಿರಾಳ  ಪುಟ್ಟಿತು.<br/>ನಕಾರದ ಪ್ರಣಮದ ಮೂಲದಿಂದ<br/>ನಾದಬ್ರಹ್ಮದಲಿ ಆದಿಯಾಧಾರ ಪುಟ್ಟಿತು.<br/>ಮಕಾರದ ಪ್ರಣಮದ ಮೂಲದಿಂದ<br/>ವಿಶ್ವತೋಮಯ ವಿಶ್ವತೋಬಾಹು ವಿಶ್ವತೋ ಚಕ್ಷು  ಪುಟ್ಟಿತು.<br/>ಶಿಕಾರದ ಪ್ರಣಮದ ಮೂಲದಿಂದ<br/>ಶಿಕ್ಷೆ ದೀಕ್ಷೆ ಮೋಕ್ಷಕೆ ರುದ್ರನಂಶ ಪುಟ್ಟಿತು.<br/>ವಕಾರದ ಪ್ರಣಮದ ಮೂಲದಿಂದ<br/>ವಿಷ್ಣು ಸ್ಥಿತಿ ಪುಟ್ಟಿತು.<br/>ಯಕಾರದ ಪ್ರಣಮದ ಮೂಲದಿಂದ<br/>ಯಥಾಬ್ರಹ್ಮ ತಥಾ ಉತ್ಪತ್ತಿ ಪುಟ್ಟಿತು.<br/>ಸಹಕಾರ ಷಡು ಅಕ್ಷರದ ಪ್ರಣಮದ ಮೂಲದಿಂದ<br/>ಸಮಸ್ತ ವಿಸ್ತೀರ್ಣ ಪೂರ್ಣವಾಯಿತು.<br/>ಆ ಕಾಲ  ಕಾಲ ಪರಿವರ್ತನೆಯಲ್ಲಿ<br/>ಸದ್ಭಕ್ತ ಸಮಯ  ಅಸಂಖ್ಯಾತರು ಪುಟ್ಟಿದರು.<br/>ಆ ಅಸಂಖ್ಯಾತರಿಗಾಗಿ ಮೇಘಂಗಳಲಿ ಜಲ ಉದ್ಭವಿಸಿತು.<br/>ಆ ಕಾರ್ಯ ಕಾರಣ ಅನುಭವಕ್ಕಾಗಿ<br/>ಆದಿಯಲ್ಲಿ ಒಬ್ಬ ಶರಣ ಅನ್ನನಿಶುದ್ಧಿಯಾಗಿದ್ದ<br/>ಆತನ ಆತ್ಮ  ಸುಧೆಯಾಯಿತು.<br/>ಅಕ್ಷುತ್ತಿಗೆ ಸಜ್ಜೀವಿ ಭಕ್ತಂಗೆ ನಿರ್ಜೀವಿ<br/>ಭಕ್ತರು ತೃಪ್ತಿಗೆ ಆಹಾರವಾದರು, ಆ ಕಾಲ  ಈ ಕಾಲ<br/>ಆತನೆ ಅನಾಚಾರಿ, ಆತನೆ ಸದಾಚಾರಿ, ಆತನೆ ಶಿವಾಚಾರಿ.<br/>ಆ ಕಾಲ  ಸದ್ಭಕ್ತರ ಭಿನ್ನರುಚಿಗಾಗಿ<br/>ಸಪ್ತ ಸಮುದ್ರಂಗಳು ಉದಯಂಗೈದವು.<br/>ಆಕಾರ ಭಕ್ತಿ ನಿರಾಕಾರ ತೃಪ್ತಿ ಏಕೈಕ್ಯವಾಯಿತು.<br/>ಆ ಭಕ್ತನ ನಿಡುಮಂಡೆ ಜಟಾಮಕುಟಕ್ಕೆ<br/>ನಕ್ಷತ್ರವು ಪೂಮಾಲೆಯಾಯಿತು.<br/>ಆ ಭಕ್ತ ನೋಡುವ ನೇತ್ರ  ಚಂದ್ರಸೂರ್ಯರಾದರು.<br/>ಆ ಭಕ್ತನ ನಡೆಪಾದತಳ ವಿಧಿಯ ಹೆಪ್ಪಿನಲ್ಲಿ ಪೃಥ್ವಿಯಾಯಿತು.<br/>ಆ ಭಕ್ತನ ವದನೆಂಬೂದೇ ಮತ್ರ್ಯ, ಶಿರಸ್ಸುವೇ ಸ್ವರ್ಗ<br/>ಆ ಭಕ್ತನ ಕಟಿಸೂತ್ರದಿಂದ ಗಂಗಾಸ್ನಾನಂಗಳಾದವು.<br/>ಆ ಭಕ್ತನ ನುಡಿಪರುಷದಿಂದ<br/>ತೆತ್ತೀಸಕೋಟಿ ದೇವರ್ಕಳು ಉದಯವಾದರು.<br/>ಆ ಭಕ್ತ ಕೊಡುವೆಡೆಗೆ ಕೊಂಬೆಡೆಗೆ<br/>ಅಸಂಖ್ಯಾತ ಗಣಾದಿಗಣಂಗಳು ಸಮ್ಮೋಹಿತವಾದರು.<br/>ಆ ಭಕ್ತನ ಸಡಗರ[ಕ್ಕೆ], ಸಕಲ  ಅನುಭವಕ್ಕೆ<br/>ಸಚರಾಚರವಾದವು.<br/>ಆ ಭಕ್ತನ ಒಡನಾಡಿ ಶಕ್ತಿ ಗಾಯತ್ರಿಯ ಮೂಲದಲ್ಲಿ<br/>ಎಂಬತ್ತು ನಾಲ್ಕು ವರ್ಣಾಶ್ರಮಂಗಳು ಪುಟ್ಟಿದವು.<br/>ಆ ಭಕ್ತನ ಷಡಾಧಾರ ಷಡುದರಿಸಿನ<br/>ಷಡುಚಕ್ರ ಷಡುಸ್ಥಲಬ್ರಹ್ಮಿ<br/>ಆ ಭಕ್ತನೆ ಕೂಡಲಚೆನ್ನಸಂಗನ ಬಸವಣ್ಣನಮಸ್ತೇ ನಮಸ್ತುತೆ.</font>"
}