{
    "id": "6616", 
    "vachana": "<font>1380 <br/>ಸದ್ಭಕ್ತಂಗೆಯೂ ಜಂಗಮಕ್ಕೆಯೂ ಭಾಜನ  ಬೇರೆಂಬ   <br/>ಶಾಸ್ತ್ರದ ಸದಗರು ನೀವು ಕೇಳಿರೋ.    <br/>ಭಕ್ತದೇಹಿಕ ದೇವನೆಂದು ಶ್ರುತಿ  ಸಾರುತ್ತಿವೆ, ಅರಿದು  ಮರೆಯದಿರಿ, <br/>ಮರವೆಯಿಂದ ಬ್ರಹ್ಮ  ಶಿರವ ಹೋಗಾಡಿಕೊಂಡ,   <br/>ಮರವೆಯಿಂದ ದಕ್ಷ ಶಿರವ ನೀಗಿ ಕುರಿದಲೆಯಾದುದನರಿಯಿರೆ  <br/>ಮರೆಯದೆ ವಿಚಾರಿಸಿ ನೋಡಿ, ಭಕ್ತಂಗೂ ಲಿಂಗಕ್ಕೂ ಭಿನ್ನವಿಲ್ಲ.   <br/>ಇನ್ನು ಆ ಭಕ್ತಂಗೆಯೂ ಆ ಜಂಗಮಕ್ಕೆಯೂ ಭೇದವಿಲ್ಲ.   <br/>ಬೇರ್ಪಡಿಸಿ ನುಡಿಯಲುಂಟೆ     <br/>ಇನ್ನು ಆ ಗುರುವಿಂಗೆಯೂ ಆ ಭಕ್ತಂಗೆಯೂ ಸಂಕಲ್ಪವಿಲ್ಲ.   <br/>ಅದೆಂತೆಂದಡೆ;      <br/>ಮೆಟ್ಟುವ ರಕ್ಷೆ, ಮುಟ್ಟುವ ಯೋನಿ, ಅಶನ, ಶಯನ, ಸಂಯೋಗ,   <br/>ಮಜ್ಜನ, ಭೋಜನ ಇಂತಿವನು   <br/>ಗುರುಲಿಂಗಜಂಗಮ ಸಹಿತವಾಗಿ ಭೋಗಿಸುವ ಸದ್ಭಕ್ತಂಗೆ   <br/>ನಾನು ನಮೋ ನಮೋ ಎಂಬೆನು.   <br/>ಅದೆಂತೆಂದಡೆ;     <br/>ಅರ್ಥಪ್ರಾಣಾಭಿಮಾನಂ ಚ ಗುg ಲಿಂಗೇ ಚ ಜಂಗಮೇ±†   <br/>ತಲ್ಲಿಂಗಜಂಗಮಪ್ರಾಣಂ ಭಕ್ತಸ್ಥಲಮುದಾಹೃತಮ್† ಎಂದುದಾಗಿ, <br/>ಇದನರಿದು ಅರ್ಥವನೂ ಪ್ರಾಣವನೂ ಅಭಿನವನೂ   <br/>ಗುರುಲಿಂಗಜಂಗಮಕ್ಕೆ ಸಮರ್ಪಿಸಿ     <br/>ಆ ಗುರುಲಿಂಗಜಂಗಮವೆ ಪ್ರಾಣವಾಗಿಹ ಸದ್ಭಕ್ತಂಗೆಯೂ  <br/>ಆ ಗುರುಲಿಂಗಜಂಗಮಕ್ಕೆಯೂ ಏಕಭಾಜನವಲ್ಲದೆ ಏಕಭೋಜನವಲ್ಲದೆ, <br/>ಭಿನ್ನಭಾಜನ ಭಿನ್ನಭೋಜನವುಂಟೆ _ಇಲ್ಲವಾಗಿ,    <br/>ಅದೇನು ಕಾರಣವೆಂದಡೆ;    <br/>ಆ ಸದ್ಭಕ್ತನ ಅಂಗವೆಂಬ ಗೃಹದಲ್ಲಿ ಜಂಗಮವಿಪ್ಪನಾಗಿ  <br/>ಇದನರಿದು ಬೇರೆ ಮಾಡಿ ನುಡಿಯಲಾಗದು.  <br/>ಚೆನ್ನಯ್ಯನೊಡನುಂಬುದು ಆವ ಶಾಸ್ತ್ರ <br/>ಕಣ್ಣಪ್ಪ ಸವಿದುದ ಸವಿವುದಾವ ಶಾಸ್ತ್ರ <br/>ಭಕ್ತದೇಹಿಕ ದೇವನಾದ ಕಾರಣ.    <br/>ಅದೆಂತೆಂದಡೆ;     <br/>ಭಕ್ತಜಿಹ್ವಾಗ್ರತೋ ಲಿಂಗಂ ಲಿಂಗಜಿಹ್ವಾಗ್ರತೋ ರುಚಿಃ†   <br/>ರುಚ್ಯಗ್ರೇ ತು ಪ್ರಸಾದೋಸ್ತು ಪ್ರಸಾದಃ ಪರಮಂ ಪದಂ††   <br/>ಇಂತೆಂಬ ಪುರಾಣವಾಕ್ಯವನರಿದು    <br/>ಸದ್ಭಕ್ತನೂ ಗುರುಲಿಂಗಜಂಗಮವೂ ಈ ನಾಲ್ವರೂ    <br/>ಒಂದೆ ಭಾಜನದಲ್ಲಿ ಸಹಭೋಜನಮಾಡುವರಿಂಗೆ   <br/>ಇನ್ನೆಲ್ಲಿಯ ಸಂಕಲ್ಪವೊ, ಇನ್ನೆಲ್ಲಿಯ ಸೂತಕವೋ, <br/>ಇನ್ನೆಲ್ಲಿಯ ಪಾತಕವೋ ಕೂಡಲಸಂಗಮದೇವಾ. </font>"
}