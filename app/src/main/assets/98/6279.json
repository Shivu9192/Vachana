{
    "id": "6279", 
    "vachana": "<font>1041 <br/>ಆದಿ ಭಕ್ತ, ಅನಾದಿ ಜಂಗಮ,   ಆದಿ  ಶಕ್ತಿ, ಅನಾದಿ ಶಿವನು ನೋಡಾ.     ಎನ್ನ ಆದಿಪಿಂಡಕ್ಕೆ ನೀನೆ ಆಧಾರವಾಗಿ ತೋರಿದಡೆ    [ಎನ್ನ] ಹೃದಯಕಮಲದಲ್ಲಿ ನಿಮ್ಮ ಕಂಡೆನು.    ಆ ಕಾಂಬ  ಜ್ಞಾನವೆ ಜಂಗಮ,     ಆ ಜಂಗಮವಿಡಿದಲ್ಲದೆ ಲಿಂಗವ ಕಾಣಬಾರದು.    ಆ ಜಂಗಮವಿಡಿದಲ್ಲದೆ ಗುರುವ  ಕಾಣಬಾರದು,    ಆ ಜಂಗಮವಿಡಿದಲ್ಲದೆ ಪ್ರಸಾದವ ಕಾಣಬಾರದು.    ಕಾಯ  ಭಕ್ತ, ಪ್ರಾಣ ಜಂಗಮವೆಂಬ ವಚನವ ತಿಳಿಯಲು  ಎನ್ನ ಪ್ರಾಣ ನೀವಲ್ಲದೆ ಮತ್ತಾರು ಹೇಳಯ್ಯಾ    ಇದು ಕಾರಣ, ನಿಮ್ಮ ಘನವ ಕಿರಿದು ಮಾಡಿ,   ಎನ್ನನೊಂದು ಘನವ ಮಾಡಿ ನುಡಿವಿರಿ, ಕೂಡಲಸಂಗಮದೇವಾ.</font>"
}