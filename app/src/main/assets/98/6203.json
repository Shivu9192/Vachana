{
    "id": "6203", 
    "vachana": " \nಅಂಗದಲ್ಲಿ ಲಿಂಗಸಂಗ, ಲಿಂಗದಲ್ಲಿ ಅಂಗಸಂಗವ ಮಾಡಿಹೆನೆಂದಡೆ,  \n  ಭೇದವಳಿವ \n  ಎಂತು ಹೇಳಾ   ಅಂಗದಲ್ಲಿ ಸಂಗವ ಮಾಡಿಹೆನೆಂದಡೆ,    ಮುಂದುಗೆಡಿಸಿ ಕಾಡುವನು ಶಿವನು.    ಕಾಮವೆಂಬ ಬಯಕೆಯಲ್ಲಿ     ಅಳಲಿಸುವ ಬಳಲಿಸುವ ಶಿವನು.    ಲಿಂಗದಲ್ಲಿ ಅಂಗವ ತಂದು ನಿಕ್ಷೇಪಿಸಿಹೆನೆಂದಡೆ,   ಅಂಗದಿಂದ ಅತ್ತತ್ತಲೋಸರಿಸಿ ಓಡುವನಯ್ಯಾ ಶಿವನು.   ಹೆಣ್ಣು ಗಂಡಾದಡೆ ಸಂಗಕ್ಕೆ ಒಲಿವನು ಕೇಳಾ ಶಿವನು.   ಕೂಡಲಸಂಗಮದೇವರ ಬೆರಸುವಡೆ,    ಭಿನ್ನವಿಲ್ಲದೆ ಕಲಿಯಾಗಿರಬೇಕು ಕೇಳಾ ಅವ್ವಾ.\n"
}