{
    "id": "6549", 
    "vachana": "<font>1312<br/>ಮಹಾಪ್ರಳಯದೊಳು     ಧರೆ  ಜಲದಲ್ಲಡಗಿತ್ತು, ಬ್ರಹ್ಮ  ವಿಷ್ಣುವಿನಲ್ಲಡಗಿದ,   ಜಲ ಅಗ್ನಿಯಲ್ಲಡಗಿತ್ತು, ವಿಷ್ಣು ರುದ್ರನಲ್ಲಡಗಿದ,   ಅಗ್ನಿ ವಾಯುವಿನಲ್ಲಡಗಿತ್ತು, ರುದ್ರ ಈಶ್ವರನಲ್ಲಡಗಿದ,  ವಾಯುವಾಕಾಶದಲ್ಲಡಗಿತ್ತು, ಈಶ್ವರ ಸದಾಶಿವನಲ್ಲಡಗಿದ,   ಆಕಾಶ ಅಕ್ಷರ ಮೂರೆಂಬ ಓಂಕಾರದಲ್ಲಡಗಿತ್ತು, ಸದಾಶಿವನತೀತನಲ್ಲಡಗಿದ, ಅತೀತ  ಆದಿಯಲ್ಲಡಗಿದ, ಆದಿ  ಅನಾದಿಯಲ್ಲಡಗಿತ್ತು,   ಅನಾದಿ ನಿಜದ ಅಹಂಕಾರದಲ್ಲಿಳಿಯಿತ್ತು,    ನಿಜವು ತಾನು ತಾನು ಆಗಿದ್ದಿತು,    ಈ ಭೇದವ ಕೂಡಲಸಂಗನಲ್ಲಿ ಪ್ರಭುವೆ ಬಲ್ಲ ಕಾಣಾ ಚೆನ್ನಬಸವಣ್ಣಾ</font>"
}