{
    "id": "6199", 
    "vachana": " \nಅಂಗದ ಮೇಲೆ ಲಿಂಗ ಆಯತವಾಗಿ    ಲಿಂಗಾರ್ಚನೆಯ ಮಾಡಿದಡೆ \n  ಹಿಂಗದೆಂದು, ಪ್ರಾಣದ ಮೇಲೆ ಲಿಂಗ[ಸ್ವಾ]ಯತವ ಮಾಡಿ   ಎನ್ನಂತರಂಗ ಶುದ್ಧವ ಮಾಡಿ    ಲಿಂಗೈಕ್ಯದ ಹೊಲಬ ತೋರಿದನಯ್ಯಾ, ಚೆನ್ನಬಸವಣ್ಣನು.  ಕಾಯದ ಕಳವಳವು     ದಾಸೋಹದ ಮುಖದಲ್ಲಿ ಅಲ್ಲದೆ ಹರಿಯದೆಂದು   ಜಂಗಮಮುಖಲಿಂಗವಾಗಿ ಬಂದು    ಎನ್ನ ಶಿಕ್ಷಿಸಿ ರಕ್ಷಿಸಿ     ಎನ್ನ ಸಂಸಾರದ ಪ್ರಕೃತಿಯ ಹರಿದನಯ್ಯಾ, ಪ್ರಭುದೇವರು. ಕೂಡಲಸಂಗಮದೇವರಲ್ಲಿ ಪ್ರಭುದೇವರ ಚೆನ್ನಬಸವಣ್ಣನ   ಕರುಣದಿಂದಲಾನು ಬದುಕಿದೆನು.\n"
}