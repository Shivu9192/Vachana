{
    "id": "6619", 
    "vachana": "<font>1383 <br/>ಸಮತೆ ಸನ್ಮತದಿಂದ ನಿಜಗುಣಕಾರಣದಿಂದ   <br/>ಸತ್ವರಜಸ್ತಮದ ಕ್ರೋಧ ಉಳಿಯದನ್ನಕ್ಕರ  <br/>ಅನುಭಾವವೆಲ್ಲಿಯದೊ     <br/>ಆತ್ಮಸ್ತುತಿ, ಪರನಿಂದೆ, ಅಸಹ್ಯ, ಅನೃತ, [ಕು]ತರ್ಕ <br/>ಉಡುಗದನ್ನಕ್ಕರ ಅನುಭಾವವೆಲ್ಲಿಯದೊ     <br/>ಅರಿಷಡ್ವರ್ಗ ದಶವಾಯುಗಳ ವಿಕಳ  ಅಪಾನ ಬಿಡದನ್ನಕ್ಕರ <br/>ಅನುಭಾವವೆಲ್ಲಿಯದೊ     <br/>ಮದ ಮತ್ಸರ ವೈತಾಳ ಸಂವಾದವಲ್ಲದೆ  <br/>ಅನುಭಾವವೆಲ್ಲಿಯದೊ     <br/>ಸಮತೆ, ಸಜ್ಜನಿಕೆ, ಸಮಯಾಚಾರದ ನಿಜಪದವು  <br/>ದುರಾಚಾರಿಗಳಿಗಳವಡುವುದೆ     <br/>ನಮ್ಮ ಕೂಡಲಸಂಗನ ಶರಣರಿಗಲ್ಲದೆ   ಅನುಭಾವವೆಲ್ಲರಿಗೆಲ್ಲಿಯದೊ </font>"
}