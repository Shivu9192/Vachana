{
    "id": "17380", 
    "vachana": "ಮತ್ತಮಿಲ್ಲಿ ಕಕಾರಾದಿ ಕ್ಷಕಾರಾಂತವಾದ ಮೂವತ್ತೈದಕ್ಕರಂಗಳಲ್ಲಿ\nಪ್ರತ್ಯೇಕವಾಗಿ ಒಂದೊಂದಕ್ಕೆ ಪದಿನಾರು ಸ್ವರಾಕ್ಷರಂಗಳಂ\nಕೂಡಲಾಗಿವೈನೂರರುವತ್ತಕ್ಷರಂಗಳಾದವು.\n`ಕ್ಷಿತೌ ಷಟ್ಟಂಚಾಶತ್' ಎಂದು\nಪೃಥ್ವೀತತ್ವದಲ್ಲಿ ಐ [ವತ್ತಾ] ರಕ್ಕರವು,\n`ದ್ವಿಚತುರಧಿಕ ಪಂಚಾಶದುದಕೇ'ಯೆಂದು\nಆಪ್ತತ್ವದಲ್ಲಿ ಐವತ್ತೆರಡು,\n`ಹುತಾಶೆ ದ್ವಾಷಷ್ಠಿ'ಯೆಂದು, ಅಗ್ನಿತತ್ವದಲ್ಲಿ ಅರುವತ್ತೆರಡು,\n`ಚತುರಧಿಕ ಪಂಚಾಶದನಿಲೇ'ಯೆಂದು\nವಾಯುತತ್ವದಲ್ಲಿ ಐವತ್ತನಾಲ್ಕು,\n`ದಿವಿ ದ್ವಿಷಟ್ತ್ರಿಂಶತ್' ಎಂದು ಆಕಾಶತತ್ವದಲ್ಲಿ ಎಪ್ಪತ್ತೆರಡು,\n`ಮನಸಿ ಚತುಷ್ಪಷ್ಠಿ' ಎಂದು ಮನಸ್ತತ್ವದಲ್ಲಿ ಅರುವತ್ತನಾಲ್ಕು,\nಅಂತು ಮುನ್ನೂರರುವತ್ತು\nಚೌಷಷ್ಠಿಕಲಾತತ್ವವ [ರುವ] ತ್ತನಾಲ್ಕು,\nಕ ಎ ಇ ಲ ಹ್ರೀಂ ಹ ಸ ಕ ಹ ಲ ಹ್ರೀಂ ಸ ಕ ಲ ಹ್ರೀ ಶ್ರೀ\nಯೆಂದು ಪದಿನಾರು,\nಅಂತು ಬ್ರಹ್ಮರಂಧ್ರದ ಸಹಸ್ರದಳದಲ್ಲಿ ಸಹಸ್ರಾಕ್ಷರವೆಂದುತಿಳಿಪಿದೆಯಯ್ಯಾ, ಪರಶಿವಲಿಂಗಯ್ಯ.\n"
}