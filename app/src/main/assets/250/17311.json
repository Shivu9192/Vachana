{
    "id": "7311", 
    "vachana": "<font>1359<br/>ಮತ್ತಂ, ಶಿವಾಂಗಮಂತ್ರ ನಿರೂಪಣಾನಂತರದಲ್ಲಿ,<br/>ಭೂತಾಂಗಮಂತ್ರಮಂ ಪೇಳ್ವೆನೆಂತೆನೆ-<br/>ಪೃಥ್ವೀಬೀಜವಾದ ಲಕಾರಮಂ<br/>ಜೀವಬೀಜವಾದ ಹಕಾರದೊಡನೆ ಕೂಡಿ<br/>ಅದನೆರಡನೆಯ ಸ್ವರದೊಡನೆ ಸಂಯೋಗಿಸಿದ ಬಿಂದು  ನಾದ  <br/>ಸಂಜ್ಞಿತನಾದ ಸೊನ್ನೆಯಂ ಬೆರಸೆ ಹ್ರಾಂ ಎಂದಾಯಿತ್ತು.<br/>ಶಿವಸಂಜ್ಞಿತವಾದ ಹಕಾರದೊಡನೆ ಜಲಬೀಜವಾದ ವಕಾರಮಂ<br/>ನಾಲ್ಕನೆಯ ಸ್ವರವಾದೀಕಾರದೊಡನೆ ಕೂಡಿ ಶಿವಶಕ್ತಿಸಂಜ್ಞಿತವಾದ<br/>ಸೊನ್ನೆಯಂ ಬೆರಸಿ ಹ್ರೀಂ ಎಂದಾಯಿತ್ತು.<br/>ಷಷ್ಠ ಸಂಜ್ಞಿತ ರಕಾರಮಂ ಪಂಚಮ ಸಂಜ್ಞಿತ ಹಕಾರದೊಳ್ಬೆರಸಿ<br/>ಸ್ಪರಪಂಚಮಾಂತವಾದೂಕಾರದೊಳಾ ಹಕಾರಮಂ ಕೂಡಿ<br/>ಯಾಧಾರಾಧೇಯಸಂಜ್ಞಿತ ಬಿಂದುವಿನೊಡವೆರಸೆ<br/>ಹ್ರೂಂ ಎಂದಾಯಿತ್ತು.<br/>ವಾಯುಬೀಜವಾದ ಯಕಾರದೊಡನೆ ಕೂಡಿದ<br/>ಭೂತಾಂತ ಸಂಜ್ಞಿತವಾದ ಹಕಾರಮಂ<br/>ಸ್ವರೈಕಾದಶಾಂತವಾದೈಕಾರದೊಡನೆ ಕೂಡಿಸಿ<br/>ಪರಾಪರ ಸಂಜ್ಞಿತವಾದ ಸೊನ್ನೆಯೊಳ್ಬೆರಸೆ ಹ್ರ್ಯೇಂ ಎಂದಾಯಿತ್ತು.<br/>ತತ್ವಾಂತ ಸಂಜ್ಞಿತವಾದ ಹಕಾರಮಂ ತತ್ವಾಂತವಾದ ದ್ವಯಕ್ಕರಮಂ<br/>ಕಲಾಸಂಜ್ಞಿತವಾದೌಕಾರದೊಡನೆ ಕೂಡಿಸಿ<br/>ಕಾರ್ಯಕಾರಣಸಂಜ್ಞಿತವಾದ ಸೊನ್ನೆಯೆಂ ಕೂಡಿಸೆ<br/>ಹ್ರೌಂ ಎಂದಾಯಿತ್ತು.<br/>ಶಕ್ತಿಸಂಜ್ಞಿತವಾದ ಸಕಾರದ ಕಡೆಯ ಹ್ ಎಂಬ ಹಕಾರಂ<br/>ಮತ್ತೆಯುಂ ಶಿವಸಂಜ್ಞಿತವಾದ ಹ್ ಎಂಬ<br/>ಹಕಾರಮಿವೆರಡರೊಳ್<br/>ಮೊದಲ ಹ್‍ಕಾರಂ ಆದಿಬೀಜಸಂಜ್ಞಿತವಾದಕಾರದೊಡನೆ<br/>ಕೂಡಿ ಹಹ್ ಎಂದಾಯಿತ್ತಿ-<br/>ವೆರಡರ ಮದ್ಯದೊಳ್ಬಿಂದು ಬರೆ  ಹಂಹ್ ಎಂದಾಯಿತ್ತು.<br/>ಇದು ಛೇದ್ಯಸಂಜ್ಞಿತವಾದಸ್ತ್ರಮಂತ್ರದೊಡನೆ ಕೂಡಿ<br/>ಐದು ಭೂತಗ್ರಂಥಿಯೊಡನೆ ಕೂಡಿಹ<br/>ಭೂತಾಂಗಬೀಜಮಾತ್ಮನಲ್ಲಿರುತ್ತಿಹುದೀ<br/>ತೆರದಿಂ ಹ್ರಾಂ ಹ್ರೀಂ ಹ್ರೂಂ ಹ್ರ್ಯೇಂ ಹ್ರೌಂ ಹಂಹ್ ಎಂದಾರು<br/>ಭೇದಮಾದ ಭೂತಾಂಗಮಂ ನಿರವಿಸಿದೆಯಯ್ಯಾ,ಪರಶಿವಲಿಂಗಯ್ಯ.</font>"
}