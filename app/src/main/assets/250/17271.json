{
    "id": "7271", 
    "vachana": "<font>1319<br/>ಮತ್ತಮೆರಡನೆಯ ಮೂಲಪ್ರಸಾದಮೆಂತೆನೆ-<br/>ಯಗ್ನಿಮಂಡಲ ಸ್ಥಿತಿಮಾರ್ಗದೊಳಗಣ<br/>ಮೊದಲ ಸಾತ್ವಿಕವರ್ಗದಲ್ಲಿ ಪ್ರದಕ್ಷಿಣೆಯಂ<br/>ಪೂರ್ವಾದಿ ದಳನ್ಯಸ್ತ ಲಿಪಿಗಳಾರನೆಯಕ್ಕರಮಂ<br/>ಚಂದ್ರಮಂಡಲದ ಸ್ಥಿತಿಮಾರ್ಗದೆರಡನೆಯ<br/>ರಾಜಸರ್ವನ್ಯಸ್ತ ಸ್ವರಾಕ್ಷರಂಗಳ<br/>ಪದಿಮೂರನೆಯದರ ಕಡೆಯಕ್ಕರಮುಮಂ<br/>ಪಂಚಮಮಾದ ಸಾಂತದಲ್ಲಿ ಬೆರಸಿ ಹ್ರೌವೆನಿಸಿತ್ತಾ<br/>ಹ್ರೌಗೆ ಆಧಾರ  ಶಕ್ತಿ ಕಾರ್ಯ ಪರ  ಬಿಂದುಗಳೆಂದೈವೆಸರಾದುದು.<br/>ಸಕಾರಮಾ ಬಿಂದುವೆ ಶೂನ್ಯಮದೆ ಸೊನ್ನೆಯು.<br/>ಆ ಸೊನ್ನೆಯನೊಂದಿ ಹ್ರೌಮೆನಲೊಡಂ<br/>ಮತ್ತೊಂದು ತೆರದಿನಾಧಾರಾಧೇಯ<br/>ಶಿವಶಕ್ತಿ ಕಾರ್ಯಕಾರಣ ಪರಾಪರ  ನಾದಬಿಂದುಗಳೆಂದು<br/>ಜೋಡು ಜೋಡುವೆಸರಪ್ಪುದರಿಂದೆಯುಂ<br/>ಶಕ್ತಿಯೆನೆ ಬಿಂದು, ಬಿಂದುವೆನೆ ಸೊನ್ನೆಯು.<br/>ಸೊನ್ನೆವೆರೆದು ಹ್ರೌವೆಂಬಕ್ಕರವೆ ಹ್ರೌಮೆಂದು<br/>ಶಿವಮಂತ್ರವಾಯಿತ್ತದೆ<br/>ಮೂಲಪ್ರಸಾದವೆಂದು ನಿರವಿಸಿದೆಯಯ್ಯಾ,ಪರಾತ್ಪರ ಶಿವಲಿಂಗೇಶ್ವರ.</font>"
}