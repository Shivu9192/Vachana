{
    "id": "17301", 
    "vachana": "ಇಂತು ಪಂಚಪ್ರಣವ ನಿರೂಪಣಾನಂತರದಲ್ಲಿ\nಬ್ರಹ್ಮಭೇದವಿಧಿಯಂ ಪೇಳ್ವೆನೆಂತೆನೆ-\nಬ್ರಹ್ಮವೆಂದೊಡೆ ದೊಡ್ಡಿತ್ತಹತನದಿಂದೆಯುಂ\nಪೂರ್ಣವಹಣದಿಂದೆಯುಂ\n`ಸರ್ವಂ ಖಲ್ವಿದಂ ಬ್ರಹ್ಮ'ವೆಂಬ ವಚನಾರ್ಥ ಸಾರ್ಥಕವಾಗಿಯಾ\nಆದ್ವಿತೀಯ ಶಿವತತ್ವ ಬ್ರಹ್ಮವೆ ಪಂಚಪ್ರಕಾರವಾದವಾ\nಪಂಚಬ್ರಹ್ಮವೊಂದೊಂದೈದೈದಾಗುತ್ತಿರ್ಪತ್ತೈದಾದುದೆಂತೆನೆ\nಮೂರ್ತಿಬ್ರಹ್ಮ, ತತ್ವಬ್ರಹ್ಮ, ಭೂತಬ್ರಹ್ಮ ಪಿಂಡಬ್ರಹ್ಮ,\nಕಲಾಬ್ರಹ್ಮಗಳೆಂಬೀವೈದುಂ ಪಂಚಬ್ರಹ್ಮಂಗಳಿವಕ್ಕೆ ವಿವರವೆಂತೆನೆ\nಅಕಾರೋಕಾರಮಕಾರಾಧಿದೇವತೆಗಳಾದ\nಸೃಷ್ಟಿಸ್ಥಿತ್ಯಂತ್ಯಕಾರಿಗಳಾದ \n  ವಿಷ್ಣು ರುದ್ರರುಂ\nಸಾಕಲ್ಯಾದಿ ಪಂಚಪ್ರಣವಾಂಗರೂಪ ಸಮಸ್ತಾಕ್ಷರಂಗಳು-\nಮಿವೆಲ್ಲವಾದ \n  ಸಂಜ್ಞಿತವಾದ ಹಕಾರಾಂತಸ್ಥವಾದುದರಿಂದೀ\nಸರ್ವವುಂ ಮೂರ್ತಿಬ್ರಹ್ಮವೆನಿಕುಂ.\nಮತ್ತವಿೂ ತ್ರಿವರ್ಣಸಂಭೂತವಾದ ಸಮಸ್ತ ವರ್ಣತತ್ವಂಗಳ್ಗೆಯು\nಶಿವತತ್ವವೆ ಪ್ರಭುವಾದುದರಿಂ ಶಿವಬೀಜ ಸಂಜ್ಞಿತವಾದ ಹ ಎಂಬ\nಶುದ್ಧ ಪ್ರಸಾದಾಧ್ಯಾತ್ಮಪ್ರಸಾದಾಂತವಾದ ಪಂಚಪ್ರಸಾದಮಂತ್ರವೆ\nತತ್ವಬ್ರಹ್ಮವೆನಿಕುಂ.\nಬಳಿಕ್ಕಂ ಮಾಂಸ ಸಂಜ್ಞಿತವಾದ ಲಕಾರವೆ ಪೃಥ್ವೀಭೂತ ಬೀಜಂ.\nಮೇದಸ್ಸಂಜ್ಞಿತವಾದ ವಕಾರವೆ ಜಲಭೂತ ಬೀಜಂ.\nಷಷ್ಠ ್ಯ ಸಂಜ್ಞಿತವಾದ ರಕಾರವೆ ತೇಜೋಭೂತ ಬೀಜಂ.\nಸಪ್ತಮಸಂಜ್ಞಿತವಾದ ಹಕಾರವೆ ಆಕಾಶಭೂತ ಬೀಜವೀ\nಪ್ರಕಾರದಿಂ ಪಂಚಭೂತಾತ್ಮಕವಾದುದೆ ಭೂತಬ್ರಹ್ಮವೆನಿಕುಂ.\nಮರಲ್ದುಂ, ಪ್ರಕೃತಿಸಂಜ್ಞಿತವಾದ ಅ ಇ ಉ ಋ ಒ ಎ ಒಯೆಂಬೀ\nಪ್ರಕೃತಿಗಳಲ್ಲಿ\nಋ ಒ ದ್ವಯಂಮಂ ಬಿಟ್ಟುಳಿದ ಅ ಇ ಉ ಎ ಒ\nಯೆಂಬೀಯೈದಕ್ಕರಮಂ\nಪಂಚಸಂಜ್ಞಿತವಾದ ಹಕಾರದೊಡನೆ ಕೂಡೆ,\nಬಿಂದುನಾದ ಸೌಂಜ್ಞಿತವಾದ ಸೊನ್ನೆಯೊಳ್ಬೆಸೆ,\nಹ್ರಂ ಹ್ರೀಂ ಹ್ರುಂ ಹ್ರೇಂ ಹ್ರೌಂ ಎಂಬೀ\nಬ್ರಹ್ಮಬೀಜಂಗಳೈದಂ ಪೇಳ್ದು,\nಮತ್ತವಿೂ ಬೀಜಗಳೊಳ್ವಾಚಕವಾದ\nಪಂಚಬ್ರಹ್ಮಂಗಳಂ ಪೇಳ್ವೆನೆಂತೆನೆ-\nಸದ್ಯೋಜಾತ ವಾಮದೇವಾಘೋರ ತತ್ಪುರುಷೇಶಾನಂಗಳೆಂಬಿವೆ\nಪಂಚಬ್ರಹ್ಮಂಗಳಿವಕ್ಕೆ\nಪ್ರಣವವಾದಿಯಾಗಿ ನಮಃ ಪದಂ ಕಡೆಯಾಗಿ\nಚತುಥ್ರ್ಯಂತಮಂ ಪ್ರಯೋಗಿಸೆ\nಆ ಪಂಚಬ್ರಹ್ಮ ಮಂತ್ರೋದ್ಧರಣೆಯಾದುದೆಂತನೆ-\nಓಂ ಹ್ರಂ ಸದ್ಯೋಜಾತಾಯ ನಮಃ\nಓಂ ಹ್ರೀಂ ವಾಮದೇವಾಯ ನಮಃ\nಓಂ ಹ್ರುಂ ಅಘೋರಾಯ ನಮಃ\nಓಂ ಹ್ರೇಂ ತತ್ಪುರುಷಾಯ ನಮಃ\nಓಂ ಹ್ರೌಂ ಈಶಾನಾಯ ನಮಃ\nಎಂದು ಶಿವಬೀಜದೋಳ್ವೀವ ಪ್ರಕೃತಿ ಪಂಚಾಕ್ಷರಂಗಳಂ ಕೂಡಿಸಿ\nಸಬಿಂದುವಾಗುಚ್ಚರಿಸೆ,\nಪಂಚಬ್ರಹ್ಮವೆನಿಸಿದ ಕರ್ಮಸಾದಾಖ್ಯ\nಸ್ವರೂಪಮೆ ಪಿಂಡಬ್ರಹ್ಮವೆನಿಕುಂ.\nಮತ್ತಂ, ಪಿಂಡಬ್ರಹ್ಮವೆಂಬ ಪಂಚಬ್ರಹ್ಮ\nನಿರೂಪಣಾನಂತರದಲ್ಲಿಯಾ\nಪಂಚಬ್ರಹ್ಮಮಂತ್ರಕ್ಕೆ ಮೂವತ್ತೆಂಟು ಕಳೆಗಳುಂಟದೆಂತೆನೆ-\nಈಶಾನ ತತ್ಪುರುಷಾಘೋರ ವಾಮದೇವ\nಸದ್ಯೋಜಾತಂಗಳಿವಕ್ಕೆ ವಿವರಂ\nಈಶಾನಕ್ಕೆದು ಕಲೆ. ತತ್ಪುರುಷಕ್ಕೆ ನಾಲ್ಕು ಕಲೆ.\nಅಘೋರಕ್ಕೆಂಟು ಕಲೆ. ವಾಮದೇವಕ್ಕೆ ಪದಿರ್ಮೂಕಲೆ.\nಸದ್ಯೋಜಾತಕ್ಕೆಂಟು ಕಲೆ.\nಅಂತು, ಮೂವತ್ತೆಂಟು ಕಲೆ.\nಇವಕ್ಕೆ ವಿವರಂ, ಮೊದಲೀಶಾನಕ್ಕೆ-\n`ಈಶಾನಸ್ಸರ್ವ ವಿದ್ಯಾನಾಂ' ಇದು ಮೊದಲ ಕಲೆ.\n`ಈಶಾನಾಸ್ಸರ್ವ ಭೂತಾನಾಂ' ಇದೆರಡನೆಯ ಕಲೆ.\n`ಬ್ರಹ್ಮಣಾಧಿಪತಿ ಬ್ರಹ್ಮಣಾಧಿಪತಿ ಬ್ರಹ್ಮ' ಇದು ಮೂರನೆಯ ಕಲೆ.\n`ಶಿವೋಮೇಸ್ತು' ಇದು ನಾಲ್ಕನೆಯ ಕಲೆ.\n`ಸದಾ ಶಿವೋಂ' ಇದು ಐದನೆಯ ಕಲೆ.\nತತ್ಪುರುಷಕ್ಕೆ-\n`ತತ್ಪುರುಷಾಯ ವಿದ್ಮಹೆ' ಇದು ಮೊದಲ ಕಲೆ.\n`ಮಹಾದೇವಾಯ ಧೀಮಹಿತನ್ನೋ' ಇದೆರಡನೆಯ ಕಲೆ.\n`ರುದ್ರಃ' ಇದು ಮೂರನೆಯ ಕಲೆ.\n`ಪ್ರಚೋದಯಾತ್' ಇದು ನಾಲ್ಕನೆಯ ಕಲೆ.\nಅಘೋರಕ್ಕೆ\n`ಅಘೋರೇಭ್ಯಃ' ಇದು ಮೊದಲ ಕಲೆ.\n`ಘೋರೇಭ್ಯಃ' ಇದು ಎರಡನೆಯ ಕಲೆ.\n`ಘೋರಘೋರ' ಇದು ಮೂರನೆಯ ಕಲೆ.\n`ತರೇಭ್ಯ' ಇದು ನಾಲ್ಕನೆಯ ಕಲೆ.\n`ಸರ್ವತಃ' ಇದೈದನೆಯ ಕಲೆ.\n`ಸರ್ವ' ಇದಾರನೆಯ ಕಲೆ.\n`ಸರ್ವೇಭ್ಯೇ ನಮಸ್ತೇಸ್ತು' ಇದೇಳನೆಯ ಕಲೆ.\n`ರುದ್ರ ರೂಪೇಭ್ಯಃ' ಇದೆಂಟನೆಯ ಕಲೆ.\nವಾಮದೇವಕ್ಕೆ-\n`ವಾಮದೇವಾಯ' ಇದು ಮೊದಲ ಕಲೆ.\n`ಜೇಷ್ಠಾಯ' ಇದೆರಡನೆಯ ಕಲೆ.\n`ರುದ್ರಾಯ ನಮಃ' ಇದು ಮೂರನೆಯ ಕಲೆ.\n`ಕಲಾಯ' ಇದು ನಾಲ್ಕನೆಯ ಕಲೆ.\n`ಕಲಾ' ಇದೈದನೆಯ ಕಲೆ.\n`ವಿಕರಣಾಯ ನಮಃ' ಇದಾರನೆಯ ಕಲೆ.\n`ಬಲಂ' ಇದೇಳನೆಯ ಕಲೆ.\n`ವಿಕರಣಾಯ' ಇದೆಂಟನೆಯ ಕಲೆ.\n`ಬಲಂ' ಇದೊಂಬತ್ತನೆಯ ಕಲೆ.\n`ಪ್ರಮಥನಾಥಾಯ' ಇದು ಪತ್ತನೆಯ ಕಲೆ.\n`ಸರ್ವಭೂತ ದಮನಾಯ ನಮಃ' ಇದು ಪನ್ನೊಂದನೆಯ ಕಲೆ\n`ಮನ' ಇದು ಪನ್ನೆರಡನೆಯ ಕಲೆ.\n`ಉನ್ಮನಾಯ' ಇದು ಪದಿಮೂರನೆಯ ಕಲೆ.\nಸದ್ಯೋಜಾತಕ್ಕೆ-\n`ಸದ್ಯೋಜಾತಂ ಪ್ರಪದ್ಯಾಮಿ' ಇದು ಮೊದಲ ಕಲೆ.\n`ಸದ್ಯೋಜಾತಾಯವೈ ನಮಃ' ಇದೆರಡನೆಯ ಕಲೆ.\n`ಭವೆ' ಇದು ಮೂರನೆಯ ಕಲೆ.\n`ಭವೇ' ಇದು ನಾಲ್ಕನೆಯ ಕಲೆ.\n`ನಾತಿಭವೆ' ಇದೈದನೆಯ ಕಲೆ.\n`ಭವಸ್ವ ಮಾಂ' ಇದಾರನೆಯ ಕಲೆ.\n`ಭವ' ಇದೇಳನೆಯ ಕಲೆ.\n`ಉದ್ಭವ' ಇದೆಂಟನೆಯ ಕಲೆ.\nಇದು ಕಲಾಬ್ರಹ್ಮವಿಂತು ಮೂರ್ತಿಬ್ರಹ್ಮ ತತ್ವಬ್ರಹ್ಮ ಭೂತಬ್ರಹ್ಮ\nಪಿಂಡಬ್ರಹ್ಮ ಕಲಾಬ್ರಹ್ಮಗಳೆಂಬ\nಪಂಚಬ್ರಹ್ಮಗಳಂ ನಿರವಿಸಿದೆಯಯ್ಯಾ,ಪರಮ ಶಿವಲಿಂಗಯ್ಯ.\n"
}