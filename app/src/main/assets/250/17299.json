{
    "id": "7299", 
    "vachana": "<font>1347<br/>ಮತ್ತಂ, ಸಾಕಲ್ಯಪ್ರಣವ ನಿರೂಪಣಾನಂತರದಲ್ಲಿ<br/>ಪಂಚಮಾತ್ರಾಸಮನ್ವಿತಮಾದ ಶಾಂಭವಪ್ರಣವವಂ ಪೇಳ್ದೆನೀ<br/>ಪಂಚಪ್ರಣವಂಗಳ್ಗೆಯುಂ ಹ ಎಂಬಕ್ಕರಂ ಪ್ರಸಿದ್ಧಂ.<br/>ತದನಂತರದೊಳ್ಸೌಖ್ಯಪ್ರಣವ ಭೇದಮಂ ಪೇಳ್ವೆನೆಂತೆನೆ<br/>ವರ್ಗಾದಿ ಸಂಜ್ಞಿತವಾದ ಅಕಾರಂ<br/>ಪಂಚಮಸ್ವರ ಸಂಜ್ಞಿತವಾದ ಉಕಾರಂ<br/>ಷಷ್ವವರ್ಗಾಂತ ಸಂಜ್ಞಿತವಾದ ಮಕಾರಂ<br/>ಬೀಜಸಂಜ್ಞಿತವಾದ ಹಕಾರಂ<br/>ತೃತೀಯ ಸ್ವರಸಂಜ್ಞಿತವಾದ ಇಕಾರಂ<br/>ಇಂತು ಅ ಉ ಮ ಹ ಇ ಐದಕ್ಕರಂಗೂಡಿದ<br/>ಸೌಖ್ಯಪ್ರಣವಂ<br/>ಸದಾಶಿವನ ಪಶ್ಚಿಮವದನದೊಳುಣ್ಮಿದುದು.<br/>ಮತ್ತಂ, ಸಾವಶ್ಯಪ್ರಣವವೆಂತೆನೆ-<br/>ಅಕಾರಂ ಸ್ವರಪಂಚಮಾಂತ ಸಂಜ್ಞಿತವಾ ಉಕಾರಂ.<br/>ಪವರ್ಗಾಂತರವಾದ ಮಕಾರಂ ತತ್ವಬೀಜಸಂಜ್ಞಿತವಾದ<br/>ಹಕಾರಂ,<br/>ಏಕಾದಶಕಲಾ ಸಂಜ್ಞಿತವಾದ ಎಕಾರಂ,<br/>ಇಂತು ಆ ಉ ಹ ಎ ಯೇಂಬೀಯೈದಕ್ಕರಂಗೂಡಿದ<br/>ಸಾವಶ್ಯಪ್ರಣವಂ,<br/>ಸದಾಶಿವನ ಸೌಮ್ಮಮುಖದೊಳಾವಿರ್ಭಾವವಾಯಿತ್ತು.<br/>ಮತ್ತಂ, ಸಾಯಜ್ಯಪ್ರಣವವೆಂತೆನೆ-<br/>ಆದಿಪ್ರಕೃತಿಸಂಜ್ಞಿತಮಾದ ಆಕಾರಂ<br/>ಸ್ವರಪಂಚಮಾಂತಮಾದ ಉಕಾರಂ<br/>ಷಡ್ವರ್ಗಾಂತವಾದ ಮಕಾರಂ<br/>ಗುಹ್ಯಸಂಜ್ಞಿತವಾದ ಹಕಾರಂ<br/>ಚತುರ್ದಶಕಲಾಸಂಜ್ಞಿತವಾದ ಔಕಾರಂ.<br/>ಇಂತು ಆ ಉ ಮ ಹ ಔ ಯೆಂಬೀಯೈದಕ್ಕರಂಗೂಡಿದ<br/>ಸಾಯುಜ್ಯಪ್ರಣವವವೆ,<br/>ಸದಾಶಿವನೂಧ್ರ್ವಮುಖದೊಳುದಿಸಿತ್ತೀ<br/>ಈ ತೆರದಿಂ ಪಂಚಪ್ರಣವಂಗಳಕ್ಕರಂಗಳ್ಸಂಖ್ಯಾಯುಕ್ತಂಗಳಾಗಿರ್ಕುಮಾ<br/>ಸಕಲಮಾತ್ರಾಂತಸ್ಥಮಾಗಿ ಹ ಎಂಬಕ್ಕರಮೆ ಗಣ್ಯಮಾಗಿರ್ಪುದೆಂದು<br/>ಪಂಚಪ್ರಣವಭೇದಮಂ ನಿರೂಪಿಸಿದೆಯಯ್ಯಾ,ಪರಮ ಶಿವಲಿಂಗಯ್ಯ.</font>"
}