{
    "id": "17282", 
    "vachana": "ಮತ್ತಂ, ಶಕ್ತಿಸಂಜ್ಞಿತವಾದ ಸ್ ಎಂಬ ವ್ಯಂಜನ\nಸಕಾರಮಾದಿಕಲೆಯೊಡನೆ ಕೂಡಿ ಸ ಎಂದಾಯ್ತು.\nಬಳಿಕ್ಕಂ, ಸೋಮಸಂಜ್ಞಿತವಾದ ಕುಬೇರವರ್ಗದ ಕಡೆಗಳಾದ\nವಕಾರ ಶಕಾರದ್ವಯವಂ ದ್ವಿಕಲಸಂಜ್ಞಿಕವಾದಕಾರಮಂ\nತ್ರಿಕಲಸಂಜ್ಞಿತವಾದಿಕಾರಮಂ\nತರದಿಂ ಕೂಡಿಸೆ ವಾಶಿಯೆಂದಾಯಿತ್ತಾ\nವರ್ಣಂಗಳೆರಡರೊಳ್ಪೊರ್ವವಂ ಪರಕ್ಕೆ\nಪರವಂ ಪೂರ್ವಕ್ಕೆ ಪ್ರಯೋಗಿಸೆ ಶಿವಾಯೆಂದಾಯ್ತು.\nಮರಲ್ದುಂ, ಕುಬೇರವರ್ಗದ ಮೊದಲ\nಯ್ ಎಂಬ ವರ್ಣಮನಾದಿ\nಕಲೆಯೊಡನೆ ಕೂಡೆ ಯ ಎನಿಸಿತೀ\nಪೇಳ್ದ `ಹೌಂ ಸ ಶಿವಾಯ' ಎಂಬೀ ಪಂಚಾಕ್ಷರೀಮಂತ್ರವು\nಮುಕ್ತಿದ ಯಂತ್ರವೆಂದು ನಿರವಿಸಿದೆಯಯ್ಯಾ,ಪರಮ ಶಿವಲಿಂಗೇಶ್ವರ ಪರಿಪೂರ್ಣ ಭಕ್ತಿ ಭಾಸ್ವರಾ.\n"
}