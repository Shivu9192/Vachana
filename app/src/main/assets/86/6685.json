{
    "id": "6685", 
    "vachana": "ಅಯ್ಯಾ, \n  ಸತ್ಯ ಸದಾಚಾರ\nಗುರುಲಿಂಗಜಂಗಮದ ಶ್ರೀಚರಣವನು\nಹಿಂದೆ ಹೇಳಿದ ಅಚ್ಚಪ್ರಸಾದಿಯೋಪಾದಿಯಲ್ಲಿ\nನಿರ್ವಂಚಕತ್ವದಿಂದ ಗುರುಲಿಂಗಜಂಗಮಕ್ಕೆ\nಅರ್ಥಪ್ರಾಣಾಭಿಮಾನವ ಸಮರ್ಪಿಸಿ,\nಒಪ್ಪತ್ತು \n  ಷೋಡಶೋಪಚಾರದಿಂದ\nಅರ್ಚನೆಯ ಮಾಡಿ, ಆ ಚರಣೋದಕ ಪ್ರಸಾದವನು\nತನ್ನ ಸರ್ವಾಂಗದಲ್ಲಿ ನೆಲೆಸಿರ್ಪ ಇಷ್ಟ ಮಹಾಲಿಂಗದೇವಂಗೆ\nಕೊಟ್ಟು ಕೊಂಬುವಂತಹದೆ ಇದಿರಿಟ್ಟು\nಜಂಗಮ ಪಾದೋದಕ ಪ್ರಸಾದವ ಕೊಂಬ\nಆಚರಣೆಯ ನಿಲುಗಡೆ ನೋಡಾ.\nಆಮೇಲೆ ಒಪ್ಪತ್ತು ಸಂಬಂಧವಿಟ್ಟು\nಆಚರಿಸುವ \n  ಎಂತೆಂದಡೆ\nಅಯ್ಯಾ, ನಿನ್ನ ಷಟ್‍ಸ್ಥಾನದಲ್ಲಿ ನೆಲೆಸಿರ್ಪ ಇಷ್ಟಮಹಾಲಿಂಗದೇವನ\nತ್ರಿವಿಧಸ್ಥಾನದಲ್ಲಿ ಓಂ ಬಸವಣ್ಣ ಚೆನ್ನಬಸವಣ್ಣ ಅಲ್ಲಮಪ್ರಭುವೆಂಬ\nತ್ರಿವಿಧ ನಾಮಸ್ವರೂಪವಾದ ಷೋಡಶಾಕ್ಷರಂಗಳೆ\nಷೋಡಶವರ್ಣವಾಗಿ ನೆಲೆಸಿಪ್ಪರು ನೋಡಾ.\nಇಂತು ಷೋಡಶಕಳಾಸ್ವರೂಪವಾದ\nಚಿದ್ಘನ ಮಹಾಲಿಂಗದೇವನ\nನಿರಂಜನ ಜಂಗಮದೋಪಾದಿಯಲ್ಲಿ\nಸಗುಣ \n  ಪೂಜೆಗಳ ಮಾಡಿ\nಜಂಗಮಚರಣಸೋಂಕಿನಿಂ ಬಂದ\nಗುರುಪಾದೋದಕವಾದಡೂ ಸರಿಯೆ,\nಅದು ದೊರೆಯದಿದ್ದಡೆ,\nಲಿಂಗಾಣತಿಯಿಂ ಬಂದೊದಗಿದ\nಪರಿಣಾಮೋದಕವಾದಡೂ ಸರಿಯೆ,\nಒಂದು ಭಾಜನದಲ್ಲಿ ಸೂಕ್ಷ್ಮದಿಂ ರಚಿಸಿ\nಆ ಉದಕದೊಳಗೆ ಹಸ್ತೋದಕ\nಮಂತ್ರೋದಕ ಭಸ್ಮೋದಕವ ಮಾಡಿ,\nಆ ಮೇಲೆ ಅನಾದಿ ಮೂಲಪ್ರಣವ ಪ್ರಸಾದಪ್ರಣವದೊಳಗೆ\nಅಖಂಡಜ್ಯೋತಿಪ್ರಣವ, ಅಖಂಡಮಹಾಜ್ಯೋತಿಪ್ರಣವವ ಲಿಖಿತವಮಾಡಿ,\nಶುದ್ಧಾದಿಯಾದ ಪೂರ್ಣಭಕ್ತಿಯಿಂದ\nಮಹಾಚಿದ್ಘನತೀರ್ಥವೆಂದು ಭಾವಿಸಿ\nಪಂಚಾಕ್ಷರ ಷಡಕ್ಷರ ಮಂತ್ರಧ್ಯಾನದಿಂದ\nಅನಿಮಿಷದೃಷ್ಟಿಯಿಂ ನಿರೀಕ್ಷಿಸಿ,\nಮೂರು \n  ಪ್ರದಕ್ಷಿಣವ ಮಾಡಿ,\nಆ ಚಿದ್ಘನ ತೀರ್ಥವನು ದ್ವಾದಶದಳ ಕಮಲದ ಮಧ್ಯದಲ್ಲಿ ನೆಲೆಸಿರ್ಪ\nಇಷ್ಟ ಮಹಾಲಿಂಗ ಜಂಗಮಕ್ಕೆ\nಅಷ್ಟವಿಧಮಂತ್ರ ಸಕೀಲಂಗಳಿಂದ\nಆಚಾರಾದಿ ಶೂನ್ಯಾಂತವಾದ ಅಷ್ಟವಿಧ ಲಿಂಗಧ್ಯಾನದಿಂದ\nಅಷ್ಟವಿಧ ಬಿಂದುಗಳ ಸಮರ್ಪಿಸಿದಲ್ಲಿಗೆ\nಅಷ್ಟವಿಧೋದಕವಾಗುವುದಯ್ಯಾ.\nಆ ಇಷ್ಟಮಹಾಲಿಂಗ ಜಂಗಮವೆತ್ತಿ\nಅಷ್ಟಾದಶಮಂತ್ರ ಸ್ಮರಣೆಯಿಂದ\nಮುಗಿದಲ್ಲಿಗೆ ನವಮೋದಕವಾಗುವುದಯ್ಯಾ.\nಉಳಿದೋದಕವ \n  ಪ್ರಣವಧ್ಯಾನದಿಂದ\nಮುಕ್ತಾಯವ ಮಾಡಿದಲ್ಲಿಗೆ\nದಶವಿಧೋದಕವೆನಿಸುವುದಯ್ಯಾ.\nಹೀಗೆ ಮಹಾe್ಞನ ಲಿಂಗಜಂಗಮಸ್ವರೂಪ ಪಾದತೀರ್ಥ\nಮುಗಿದ ಮೇಲೆ ತಟ್ಟೆ ಬಟ್ಟಲಲ್ಲಿ ಎಡೆಮಾಡಬೇಕಾದಡೆ\nಗೃಹದಲ್ಲಿರ್ದ ಕ್ರಿಯಾಶಕ್ತಿಯರಿಗೆ ಧಾರಣವಿರ್ದಡೆ\nತಾ ಸಲಿಸಿದ ಪಾದೋದಕ ಪ್ರಸಾದವ ಕೊಡುವುದಯ್ಯಾ.\nಸಹಜಲಿಂಗಭಕ್ತರಾದಡೆ\nಮುಖ ಮಜ್ಜನವ ಮಾಡಿಸಿ ತಾ ಧರಿಸುವ\nವಿಭೂತಿಧಾರಣವ ಮಾಡಿಸಿ\nಶಿವಶಿವಾ ಹರಹರ ಬಸವಲಿಂಗಾ ಎಂದು ಬೋದಿsಸಿ\nಎಡೆಮಾಡಿಸಿಕೊಂಬುವುದಯ್ಯಾ.\nಆಮೇಲೆ ತಾನು ಸ್ಥಲವಾದಡೆ ಸಂಬಂಧಪಟ್ಟು,\nಪರಸ್ಥಲವಾದಡೆ ಚಿದ್ಘನ ಇಷ್ಟಮಹಾಲಿಂಗ ಜಂಗಮವ\nವಾಮಕರಸ್ಥಲದಲ್ಲಿ ಮೂರ್ತಮಾಡಿಸಿಕೊಂಡು\nದಕ್ಷಿಣಹಸ್ತದಲ್ಲಿ ಗುರುಲಿಂಗಜಂಗಮ ಸೂತ್ರವಿಡಿದು\nಬಂದ ಕ್ರಿಯಾಭಸಿತವ ಲೇಪಿಸಿ,\nಮೂಲಪ್ರಣವ ಪ್ರಸಾದಪ್ರಣವದೊಳಗೆ\nಗೋಳಕಪ್ರಣವ ಅಖಂಡಗೋಳಕಪ್ರಣವ\nಅಖಂಡ ಮಹಾಗೋಳಕಪ್ರಣವ,\nಜ್ಯೋತಿಪ್ರಣವ ಧ್ಯಾನದಿಂದ\nದ್ವಾದಶ ಮಣಿಯ ಧ್ಯಾನಿಸಿ ಪ್ರದಕ್ಷಿಸಿ,\nಮೂಲಮೂರ್ತಿ ಲಿಂಗಜಂಗಮದ ಮಸ್ತಕದ ಮೇಲೆ ಸ್ಪರ್ಶನವ ಮಾಡಿ,\nಬಟ್ಟಲಿಗೆ ಮೂರು \n  ಸ್ಪರ್ಶನವ ಮಾಡಿ,\nಪದಾ ರ್ಥದ ಪೂರ್ವಾಶ್ರಯವ ಕಳೆದು\nಶುದ್ಧಪ್ರಸಾದವೆಂದು ಭಾವಿಸಿ,\nಆ ಇಷ್ಟ ಮಹಾಲಿಂಗ ಜಂಗಮಕ್ಕೆ\nಅಷ್ಟಾದಶ ಮಂತ್ರಸ್ಮರಣೆಯಿಂದ\nಮೂರುವೇಳೆ ರೂಪ ಸಮರ್ಪಿಸಿ, ಎರಡು \n  ರೂಪ ತೋರಿ,\nಚಿರಪ್ರಾಣಲಿಂಗ ಮಂತ್ರ ಜಿಹ್ವೆಯಲ್ಲಿಟ್ಟು\nಆರನೆಯ ವೇಳೆಗೆ ಭೋಜ್ಯಗಟ್ಟಿ\nಆ ಇಷ್ಟಮಹಾಲಿಂಗ ಮಂತ್ರಧ್ಯಾನದಿಂದ ಸಮರ್ಪಿಸಿ,\nಷಡ್ವಿಧ ಲಿಂಗಲೋಲುಪ್ತಿಯಿಂದ ಸಂತೃಪ್ತನಾಗಿ ಆಚರಿಸಿದಾತನೆಗುರುಭಕ್ತನಾದ ನಿಚ್ಚಪ್ರಸಾದಿಯೆಂಬೆ ಕಾಣಾ ಚೆನ್ನಮಲ್ಲಿಕಾರ್ಜುನಾ\n"
}