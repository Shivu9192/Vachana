{
    "id": "6700", 
    "vachana": "<font>50 <br/>ಅಷ್ಟವಿಧಾರ್ಚನೆಯ ಮಾಡಿ ಒಲಿಸುವೆನೆ ಅಯ್ಯಾ <br/>ನೀನು ಬಹಿರಂಗವ್ಯವಹಾರದೂರಸ್ಥನು. <br/>ಅಂತರಂಗದಲ್ಲಿ ಧ್ಯಾನವ ಮಾಡಿ ಒಲಿಸುವೆನೆ ಅಯ್ಯಾ <br/>ನೀನು ವಾಙ್ಮನಕ್ಕತೀತನು. <br/>ಜಪಸ್ತೋತ್ರದಿಂದ ಒಲಿಸುವೆನೆ ಅಯ್ಯಾ <br/>ನೀನು ನಾದಾತೀತನು. <br/>ಭಾವಜ್ಞಾನದಿಂದ ಒಲಿಸುವೆನೆ ಅಯ್ಯಾ <br/>ನೀನು ಮತಿಗತೀತನು. <br/>ಹೃದಯ ಕಮಲಮಧ್ಯದಲ್ಲಿ ಇಂಬಿಟ್ಟುಕೊಂಬೆನೆ ಅಯ್ಯಾ <br/>ನೀನು ಸರ್ವಾಂಗ ಪರಿಪೂರ್ಣನು. <br/>ಒಲಿಸಲೆನ್ನಳವಲ್ಲ ನೀನೊಲಿವುದೆ ಸುಖವಯ್ಯಾ ಚೆನ್ನಮಲ್ಲಿಕಾರ್ಜುನಯ್ಯಾ.</font>"
}