{
    "id": "6951", 
    "vachana": " \nಬಸವನ ಭಕ್ತಿ ಕೊಟ್ಟಣದಮನೆ. \nಸಿರಿಯಾಳನ ಭಕ್ತಿ ಕಸಬುಗೇರಿ. \nಸಿಂಧುಬಲ್ಲಾಳನ ಭಕ್ತಿ ಪರದಾರದ್ರೋಹ. \nಉಳಿದಾದ \n  ಉದಾಸೀನ ದಾಸೋಹವ ಮಾಡುವವರ \nದೈನ್ಯವೆಂಬ ಭೂತ ಸೋಂಕಿತು. \nಮಣ್ಣಿನ ಮನೆಯ ಕಟ್ಟಿ \nಮಾಯಾ ಮೋಹಿನಿಯೆಂಬ ಮಹೇಂದ್ರಜಾಲದೊಳಗಾಗಿ \nಮಾಡುವ ಮಾಟ. \nಭಕ್ತನಲ್ಲಿ ಉಂಡು ಉದ್ದಂಡವೃತ್ತಿಯಲ್ಲಿ ನಡೆವವರು ಶಿವನಲ್ಲ. \nಇವರು ದೇವಲೋಕ ಮತ್ರ್ಯಲೋಕಕ್ಕೆ ಹೊರಗು. \nಶ್ರೀಗಿರಿ ಚೆನ್ನಮಲ್ಲಿಕಾರ್ಜುನಾ, ನನ್ನ ಭಕ್ತಿ ನಿನ್ನೊಳಗೈಕ್ಯವಾಯಿತ್ತಾಗಿ ನಿರ್ವಯಲಾದೆ ಕಾಣಾ\n"
}