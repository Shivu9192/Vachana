{
    "id": "7033", 
    "vachana": " \nಸಂಸಾರವ ನಿರ್ವಾಣವ ಮಾಡಿ, \nಮನವ ವಜ್ರತುರಗವ ಮಾಡಿ, \nಜೀವವ ರಾವುತನ ಮಾಡಿ, \nಮೇಲಕ್ಕೆ ಉಪ್ಪರಿಸಲೀಯದೆ, \nಮುಂದಕ್ಕೆ ಮುಗ್ಗರಿಸಲೀಯದೆ \nಈ ವಾರುವನ ಹಿಂದಕ್ಕೆ ಬರಸೆಳೆದು ನಿಲಿಸಿ, \nಮೋಹರವಾಗಿದ್ದ ದಳದ ಮೇಲೆ, \nಅಟ್ಟಿ ಮುಟ್ಟಿ ತಿವಿದು ಹೊಯಿದು ನಿಲಿಸಲಎರಿಯದೆ, \nಧವಳಬಣ್ಣದ ಕೆಸರುಗಲ್ಲ ಮೆಟ್ಟಿ \nತೊತ್ತಳದುಳಿವುತ್ತಲು ಇದಾರಯ್ಯಾ. \nಅಂಗಡಿಯ ರಾಜಬೀದಿಯೊಳಗೆ ಬಿದ್ದ ರತ್ನಸೆಟ್ಟಿ \nಈ ಥಳಥಳನೆ ಹೊಳವ ಪ್ರಜ್ವಲಿತವ ಕಾಣದೆ \nಹಳಹಳನೆ ಹಳಸುತ್ತೈದಾರೆ ಅಯ್ಯಾ. \nಆಧಾರಸ್ಥಾನದ ಇಂಗಳವನಿಕ್ಕಿ \nವಾಯು ಪವನದಿಂದ ನಿಲಿಸಲು, \nಆ ಅಗ್ನಿಯ ಸೆಕೆ ಹೋಗಿ ಬ್ರಹ್ಮರಂಧ್ರವ ಮುಟ್ಟಲು, \nಅಲ್ಲಿರ್ದ ಅಮೃತದ ಕೊಡನೊಡೆದು \nಕೆಳಗಣ ಹೃದಯಸ್ಥಾನದ ಮೇಲೆ ಬೀಳಲ್ಕೆ, \nಮರಸಿದ ಮಾಣಿಕ್ಯದ ಬೆಳಗು ಕಾಣಬಹುದು. \nಇದನಾರಯ್ಯಾ ಬಲ್ಲರು v ಹಮ್ಮಳಿದ ಶರಣರ ಮೇಲೆ ? \nಇಹಪರವ ಬಲ್ಲ ಶರಣ, ಪಂಚೇಂದ್ರಿಯದ ಇಂಗಿತವ ಬಲ್ಲ ಶರಣ. \nಒಡಲ ಬಿಟ್ಟ ಶರಣನಲ್ಲದೆ ಉಳಿದ ಪ್ರಾಣಘಾತಕ ಪಾತಕರಿವರೆತ್ತಲು, \nಶ್ರೀಶೈಲ ಚೆನ್ನಮಲ್ಲಿಕಾರ್ಜುನಯ್ಯಾ, ನಿಮ್ಮ ಶರಣ ಬಸವಣ್ಣಂಗಲ್ಲದೆ ?\n"
}