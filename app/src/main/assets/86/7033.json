{
    "id": "7033", 
    "vachana": "<font>383 <br/>ಸಂಸಾರವ ನಿರ್ವಾಣವ ಮಾಡಿ, <br/>ಮನವ ವಜ್ರತುರಗವ ಮಾಡಿ, <br/>ಜೀವವ ರಾವುತನ ಮಾಡಿ, <br/>ಮೇಲಕ್ಕೆ ಉಪ್ಪರಿಸಲೀಯದೆ, <br/>ಮುಂದಕ್ಕೆ ಮುಗ್ಗರಿಸಲೀಯದೆ <br/>ಈ ವಾರುವನ ಹಿಂದಕ್ಕೆ ಬರಸೆಳೆದು ನಿಲಿಸಿ, <br/>ಮೋಹರವಾಗಿದ್ದ ದಳದ ಮೇಲೆ, <br/>ಅಟ್ಟಿ ಮುಟ್ಟಿ ತಿವಿದು ಹೊಯಿದು ನಿಲಿಸಲಎರಿಯದೆ, <br/>ಧವಳಬಣ್ಣದ ಕೆಸರುಗಲ್ಲ ಮೆಟ್ಟಿ <br/>ತೊತ್ತಳದುಳಿವುತ್ತಲು ಇದಾರಯ್ಯಾ. <br/>ಅಂಗಡಿಯ ರಾಜಬೀದಿಯೊಳಗೆ ಬಿದ್ದ ರತ್ನಸೆಟ್ಟಿ <br/>ಈ ಥಳಥಳನೆ ಹೊಳವ ಪ್ರಜ್ವಲಿತವ ಕಾಣದೆ <br/>ಹಳಹಳನೆ ಹಳಸುತ್ತೈದಾರೆ ಅಯ್ಯಾ. <br/>ಆಧಾರಸ್ಥಾನದ ಇಂಗಳವನಿಕ್ಕಿ <br/>ವಾಯು ಪವನದಿಂದ ನಿಲಿಸಲು, <br/>ಆ ಅಗ್ನಿಯ ಸೆಕೆ ಹೋಗಿ ಬ್ರಹ್ಮರಂಧ್ರವ ಮುಟ್ಟಲು, <br/>ಅಲ್ಲಿರ್ದ ಅಮೃತದ ಕೊಡನೊಡೆದು <br/>ಕೆಳಗಣ ಹೃದಯಸ್ಥಾನದ ಮೇಲೆ ಬೀಳಲ್ಕೆ, <br/>ಮರಸಿದ ಮಾಣಿಕ್ಯದ ಬೆಳಗು ಕಾಣಬಹುದು. <br/>ಇದನಾರಯ್ಯಾ ಬಲ್ಲರು v ಹಮ್ಮಳಿದ ಶರಣರ ಮೇಲೆ ? <br/>ಇಹಪರವ ಬಲ್ಲ ಶರಣ, ಪಂಚೇಂದ್ರಿಯದ ಇಂಗಿತವ ಬಲ್ಲ ಶರಣ. <br/>ಒಡಲ ಬಿಟ್ಟ ಶರಣನಲ್ಲದೆ ಉಳಿದ ಪ್ರಾಣಘಾತಕ ಪಾತಕರಿವರೆತ್ತಲು, <br/>ಶ್ರೀಶೈಲ ಚೆನ್ನಮಲ್ಲಿಕಾರ್ಜುನಯ್ಯಾ, ನಿಮ್ಮ ಶರಣ ಬಸವಣ್ಣಂಗಲ್ಲದೆ ?</font>"
}