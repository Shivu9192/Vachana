{
    "id": "7043", 
    "vachana": "<font>393 <br/>ಸದ್ಗುರು ಸ್ವಾಮಿ ಶಿಷ್ಯಂಗೆ ಅನುಗ್ರಹವ ಮಾಡುವಲ್ಲಿ <br/>ತಚ್ಫಿಷ್ಯನ ಮಸ್ತಕದ ಮೇಲೆ ತನ್ನ ಹಸ್ತವನಿರಿಸಿದಡೆ <br/>ಲೋಹದ ಮೇಲೆ ಪರುಷ  ಬಿದ್ದಂತಾಯಿತ್ತಯ್ಯಾ. <br/>ಒಪ್ಪುವ ಶ್ರೀ ವಿಭೂತಿಯ ನೊಸಲಿಂಗೆ ಪಟ್ಟವಕಟ್ಟಿದಡೆ <br/>ಮುಕ್ತಿರಾಜ್ಯದ ಒಡೆತನಕ್ಕೆ ಪಟ್ಟವಕಟ್ಟಿದಂತಾಯಿತ್ತಯ್ಯಾ. <br/>ಸದ್ಯೋಜಾತ ವಾಮದೇವ ಅಘೋರ  ತತ್ಪುರುಷ ಈಶಾನವೆಂಬ <br/>ಪಂಚಕಳಶದಭಿಷೇಕವ ಮಾಡಿಸಲು, <br/>ಶಿವನ ಕರುಣಾಮೃತದ ಸೋನೆ  ಸುರಿದಂತಾಯಿತ್ತಯ್ಯಾ. <br/>ನೆರೆದ ಶಿವಗಣಂಗಳ ಮಧ್ಯದಲ್ಲಿ <br/>ಮಹಾಲಿಂಗವನು ಕರತಳಾಮಳಕವಾಗಿ ಶಿಷ್ಯನ ಕರಸ್ಥಲಕ್ಕೆ ಇತ್ತು, <br/>ಅಂಗದಲ್ಲಿ ಪ್ರತಿಷ್ಠಿಸಿ, ಪ್ರಣವಪಂಚಾಕ್ಷರಿಯುಪದೇಶವ <br/>ಕರ್ಣದಲ್ಲಿ ಹೇಳಿ, ಕಂಕಣವ ಕಟ್ಟಿದಲ್ಲಿ, <br/>ಕಾಯವೆ ಕೈಲಾಸವಾಯಿತ್ತು ; <br/>ಪ್ರಾಣವೆ ಪಂಚಬ್ರಹ್ಮಮಯಲಿಂಗವಾಯಿತ್ತು. <br/>ಇಂತು ಮುಂದ ತೋರಿ ಹಿಂದ ಬಿಡಿಸಿದ <br/>ಶ್ರೀಗುರುವಿನ ಸಾನ್ನಿಧ್ಯದಿಂದಾನು ಬದುಕಿದೆನಯ್ಯಾ ಚೆನ್ನಮಲ್ಲಿಕಾರ್ಜುನಾ.</font>"
}