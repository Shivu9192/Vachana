{
    "id": "6666", 
    "vachana": "<font>16<br/>ಅಘಟಿತ ಘಟಿತನ ಒಲವಿನ ಶಿಶು<br/>ಕಟ್ಟಿದೆನು ಜಗಕ್ಕೆ ಬಿರಿದನು.<br/>ಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರಂಗಳಿಗೆ<br/>ಇಕ್ಕಿದೆನು ಕಾಲಲಿ ತೊಡರನು.<br/>ಗುರುಕೃಪೆಯೆಂಬ ತಿಗುರನಿಕ್ಕಿ<br/>ಮಹಾಶರಣೆಂಬ ತಿಲಕವನಿಕ್ಕಿ<br/>ನಿನ್ನ ಕೊಲುವೆ ಗೆಲುವೆ ಶಿವಶರಣೆಂಬ ಅಲಗ ಕೊಂಡು.<br/>ಬಿಡು ಬಿಡು  ಕರ್ಮವೆ, ನಿನ್ನ ಕೊಲ್ಲದೆ ಮಾಣೆನು.<br/>ಕೆಡಹಿಸಿಕೊಳ್ಳದೆನ್ನ ನುಡಿಯ ಕೇಳಾ.<br/>ಕೆಡದ ಶಿವಶರಣೆಂಬ ಅಲಗನೆ ಕೊಂಡು<br/>ನಿನ್ನ ಕೊಲುವೆ ಗೆಲುವೆ ನಾನು.<br/>ಬ್ರಹ್ಮಪಾಶವೆಂಬ ಕಳನನೆ ಸವರಿ,<br/>ವಿಷ್ಣು ಮಾಯೆಯೆಂಬ ಎಡೆಗೋಲನೆ ನೂಕಿ,<br/>ಎನ್ನೊಡೆಯ ಚೆನ್ನಮಲ್ಲಿಕಾರ್ಜುನಯ್ಯತಲೆದೂಗಲಿ ಕಾದುವೆನು ನಾನು.</font>"
}