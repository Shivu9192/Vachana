{
    "id": "6666", 
    "vachana": "ಅಘಟಿತ ಘಟಿತನ ಒಲವಿನ ಶಿಶು\nಕಟ್ಟಿದೆನು ಜಗಕ್ಕೆ ಬಿರಿದನು.\nಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರಂಗಳಿಗೆ\nಇಕ್ಕಿದೆನು ಕಾಲಲಿ ತೊಡರನು.\nಗುರುಕೃಪೆಯೆಂಬ ತಿಗುರನಿಕ್ಕಿ\nಮಹಾಶರಣೆಂಬ ತಿಲಕವನಿಕ್ಕಿ\nನಿನ್ನ ಕೊಲುವೆ ಗೆಲುವೆ ಶಿವಶರಣೆಂಬ ಅಲಗ ಕೊಂಡು.\nಬಿಡು \n  ಕರ್ಮವೆ, ನಿನ್ನ ಕೊಲ್ಲದೆ ಮಾಣೆನು.\nಕೆಡಹಿಸಿಕೊಳ್ಳದೆನ್ನ ನುಡಿಯ ಕೇಳಾ.\nಕೆಡದ ಶಿವಶರಣೆಂಬ ಅಲಗನೆ ಕೊಂಡು\nನಿನ್ನ ಕೊಲುವೆ ಗೆಲುವೆ ನಾನು.\nಬ್ರಹ್ಮಪಾಶವೆಂಬ ಕಳನನೆ ಸವರಿ,\nವಿಷ್ಣು ಮಾಯೆಯೆಂಬ ಎಡೆಗೋಲನೆ ನೂಕಿ,\nಎನ್ನೊಡೆಯ ಚೆನ್ನಮಲ್ಲಿಕಾರ್ಜುನಯ್ಯತಲೆದೂಗಲಿ ಕಾದುವೆನು ನಾನು.\n"
}