{
    "id": "6667", 
    "vachana": "ಅತ್ತೆ ಮಾಯೆ, ಮಾವ ಸಂಸಾರಿ,\nಮೂವರು ಮೈದುನರು ಹುಲಿಯಂತವದಿರು,\nನಾಲ್ವರು ನಗೆವೆಣ್ಣು ಕೇಳು ಕೆಳದಿ.\nಐವರು ಭಾವದಿರನೊಯ್ವ ದೈವವಿಲ್ಲ.\nಆರು ಪ್ರಜೆಯತ್ತಿಗೆಯರ ಮೀರಲಾರೆನು.\nತಾಯೆ, ಹೇಳುವಡೆ ಏಳು ಪ್ರಜೆ ತೊತ್ತಿರ ಕಾಹು.\nಕರ್ಮವೆಂಬ ಗಂಡನ ಬಾಯ ಟೊಣೆದು,\nಹಾದರವನಾಡುವೆನು ಹರನಕೊಡೆ.\nಮನವೆಂಬ ಸಖಿಯ ಪ್ರಸಾದದಿಂದ\nಅನುಭಾವವ ಕಲಿತೆನು ಶಿವನೊಡನೆ\nಕರಚೆಲುವ ಶ್ರೀಶೈಲ ಚೆನ್ನಮಲ್ಲಿಕಾರ್ಜುನನೆಂಬಸಜ್ಜನ ಗಂಡನ ಮಾಡಿಕೊಂಡೆ.\n"
}