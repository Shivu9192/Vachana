{
    "id": "6667", 
    "vachana": "<font>17<br/>ಅತ್ತೆ ಮಾಯೆ, ಮಾವ ಸಂಸಾರಿ,<br/>ಮೂವರು ಮೈದುನರು ಹುಲಿಯಂತವದಿರು,<br/>ನಾಲ್ವರು ನಗೆವೆಣ್ಣು ಕೇಳು ಕೆಳದಿ.<br/>ಐವರು ಭಾವದಿರನೊಯ್ವ ದೈವವಿಲ್ಲ.<br/>ಆರು ಪ್ರಜೆಯತ್ತಿಗೆಯರ ಮೀರಲಾರೆನು.<br/>ತಾಯೆ, ಹೇಳುವಡೆ ಏಳು ಪ್ರಜೆ ತೊತ್ತಿರ ಕಾಹು.<br/>ಕರ್ಮವೆಂಬ ಗಂಡನ ಬಾಯ ಟೊಣೆದು,<br/>ಹಾದರವನಾಡುವೆನು ಹರನಕೊಡೆ.<br/>ಮನವೆಂಬ ಸಖಿಯ ಪ್ರಸಾದದಿಂದ<br/>ಅನುಭಾವವ ಕಲಿತೆನು ಶಿವನೊಡನೆ<br/>ಕರಚೆಲುವ ಶ್ರೀಶೈಲ ಚೆನ್ನಮಲ್ಲಿಕಾರ್ಜುನನೆಂಬಸಜ್ಜನ ಗಂಡನ ಮಾಡಿಕೊಂಡೆ.</font>"
}