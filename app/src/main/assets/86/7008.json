{
    "id": "7008", 
    "vachana": "<font>358 <br/>ಲಿಂಗಾಂಗಸಂಗಸಮರಸಸುಖದಲ್ಲಿ ಮನ ವೇದ್ಯವಾಯಿತ್ತು. <br/>ನಿಮ್ಮ ಶರಣರ ಅನುಭಾವಸಂಗದಿಂದ <br/>ಎನ್ನ ತನು ಮನ ಪ್ರಾಣ ಪದಾರ್ಥವ <br/>ಗುರುಲಿಂಗಜಂಗಮಕ್ಕಿತ್ತು, <br/>ಶುದ್ಧಸಿದ್ಧಪ್ರಸಿದ್ಧಪ್ರಸಾದಿಯಾದೆನು. <br/>ಆ ಮಹಾಪ್ರಸಾದದ ರೂಪು ರುಚಿ ತೃಪ್ತಿಯ <br/>ಇಷ್ಟ ಪ್ರಾಣ ಭಾವಲಿಂಗದಲ್ಲಿ ಸಾವಧಾನದಿಂದರ್ಪಿಸಿ <br/>ಮಹಾಘನಪ್ರಸಾದಿಯಾದೆನು. <br/>ಇಂತೀ ಸರ್ವಾಚಾರಸಂಪತ್ತು ಎನ್ನ ತನುಮನ ವೇದ್ಯವಾಯಿತ್ತು. <br/>ಇನ್ನೆಲ್ಲಿಯಯ್ಯಾ, ಎನಗೆ ನಿಮ್ಮಲ್ಲಿ ನಿರವಯವು ? <br/>ಇನ್ನೆಲ್ಲಿಯಯ್ಯಾ ನಿಮ್ಮಲ್ಲಿ ಕೂಡುವುದು ? <br/>ಪರಮಸುಖದ ಪರಿಣಾಮ  ಮನಮೇರೆದಪ್ಪಿ <br/>ನಾನು ನಿಜವನೈದುವ ಠಾವ ಹೇಳಾ ಚೆನ್ನಮಲ್ಲಿಕಾರ್ಜುನ ಪ್ರಭುವೆ ?</font>"
}