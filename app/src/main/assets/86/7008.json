{
    "id": "7008", 
    "vachana": " \nಲಿಂಗಾಂಗಸಂಗಸಮರಸಸುಖದಲ್ಲಿ ಮನ ವೇದ್ಯವಾಯಿತ್ತು. \nನಿಮ್ಮ ಶರಣರ ಅನುಭಾವಸಂಗದಿಂದ \nಎನ್ನ ತನು ಮನ ಪ್ರಾಣ ಪದಾರ್ಥವ \nಗುರುಲಿಂಗಜಂಗಮಕ್ಕಿತ್ತು, \nಶುದ್ಧಸಿದ್ಧಪ್ರಸಿದ್ಧಪ್ರಸಾದಿಯಾದೆನು. \nಆ ಮಹಾಪ್ರಸಾದದ ರೂಪು ರುಚಿ ತೃಪ್ತಿಯ \nಇಷ್ಟ ಪ್ರಾಣ ಭಾವಲಿಂಗದಲ್ಲಿ ಸಾವಧಾನದಿಂದರ್ಪಿಸಿ \nಮಹಾಘನಪ್ರಸಾದಿಯಾದೆನು. \nಇಂತೀ ಸರ್ವಾಚಾರಸಂಪತ್ತು ಎನ್ನ ತನುಮನ ವೇದ್ಯವಾಯಿತ್ತು. \nಇನ್ನೆಲ್ಲಿಯಯ್ಯಾ, ಎನಗೆ ನಿಮ್ಮಲ್ಲಿ ನಿರವಯವು ? \nಇನ್ನೆಲ್ಲಿಯಯ್ಯಾ ನಿಮ್ಮಲ್ಲಿ ಕೂಡುವುದು ? \nಪರಮಸುಖದ \n  ಮನಮೇರೆದಪ್ಪಿ \nನಾನು ನಿಜವನೈದುವ ಠಾವ ಹೇಳಾ ಚೆನ್ನಮಲ್ಲಿಕಾರ್ಜುನ ಪ್ರಭುವೆ ?\n"
}