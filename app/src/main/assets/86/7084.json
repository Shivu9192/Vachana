{
    "id": "7084", 
    "vachana": "<font>434 <br/>ಹೋದೆನೂರಿಗೆ, ಇದ್ದೆ ನಾನಲ್ಲಿ, <br/>ಹೋದಡೆ ಮರಳಿತ್ತ ಬಾರೆನವ್ವಾ. <br/>ಐವರು ಭಾವದಿರು, ಐವರು ನಗೆವೆಣ್ಣು <br/>ಈ ಐವರು ಕೂಡಿ ಎನ್ನ ಕಾಡುವರು <br/>ಬೈವರು ಹೊಯ್ವರು ಮಿಗೆ ಕೇಡನುಡಿವರು. <br/>ಇವರೈವರ ಕಾಟಕ್ಕೆ ನಾನಿನ್ನಾರೆ ಕಂಡವ್ವಾ. <br/>ಅತ್ತೆ ಮಾವ ಮೈದುನ ನಗೆವೆಣ್ಣು, <br/>ಚಿತ್ತವನೊರೆದು ನೋಡುವ ಗಂಡ. <br/>ಕತ್ತಲೆಯಾದಡೆ ಕರೆದನ್ನವ ನೀಡವ್ವಾ, <br/>ಅತ್ತಿಗೆ ಹತ್ತೆಂಟ ನುಡಿವಳಮ್ಮಮ್ಮ ತಾಯೆ. <br/>ಉಪಮಾತೀತರು ಬಂಧುಬಳಗಂಗಳು. <br/>ಶ್ರೀಶೈಲ ಚೆನ್ನಮಲ್ಲಿಕಾರ್ಜುನ ಒಲಿದಡೆ ಮರಳಿ ಬಾರೆನಮ್ಮ ತಾಯೆ.</font>"
}