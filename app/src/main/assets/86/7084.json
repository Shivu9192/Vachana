{
    "id": "7084", 
    "vachana": " \nಹೋದೆನೂರಿಗೆ, ಇದ್ದೆ ನಾನಲ್ಲಿ, \nಹೋದಡೆ ಮರಳಿತ್ತ ಬಾರೆನವ್ವಾ. \nಐವರು ಭಾವದಿರು, ಐವರು ನಗೆವೆಣ್ಣು \nಈ ಐವರು ಕೂಡಿ ಎನ್ನ ಕಾಡುವರು \nಬೈವರು ಹೊಯ್ವರು ಮಿಗೆ ಕೇಡನುಡಿವರು. \nಇವರೈವರ ಕಾಟಕ್ಕೆ ನಾನಿನ್ನಾರೆ ಕಂಡವ್ವಾ. \nಅತ್ತೆ ಮಾವ ಮೈದುನ ನಗೆವೆಣ್ಣು, \nಚಿತ್ತವನೊರೆದು ನೋಡುವ ಗಂಡ. \nಕತ್ತಲೆಯಾದಡೆ ಕರೆದನ್ನವ ನೀಡವ್ವಾ, \nಅತ್ತಿಗೆ ಹತ್ತೆಂಟ ನುಡಿವಳಮ್ಮಮ್ಮ ತಾಯೆ. \nಉಪಮಾತೀತರು ಬಂಧುಬಳಗಂಗಳು. \nಶ್ರೀಶೈಲ ಚೆನ್ನಮಲ್ಲಿಕಾರ್ಜುನ ಒಲಿದಡೆ ಮರಳಿ ಬಾರೆನಮ್ಮ ತಾಯೆ.\n"
}