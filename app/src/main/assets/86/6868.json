{
    "id": "6868", 
    "vachana": " \nತನು ಕರಗದವರಲ್ಲಿ \nಮಜ್ಜನವನೊಲ್ಲೆಯಯ್ಯಾ ನೀನು. \nಮನ ಕರಗದವರಲ್ಲಿ \nಪುಷ್ಪವನೊಲ್ಲೆಯಯ್ಯಾ ನೀನು. \nಹದುಳಿಗರಲ್ಲದವರಲ್ಲಿ \nಗಂಧಾಕ್ಷತೆಯನೊಲ್ಲೆಯಯ್ಯಾ ನೀನು. \nಅರಿವು ಕಣ್ದೆರೆಯದವರಲ್ಲಿ \nಆರತಿಯನೊಲ್ಲೆಯಯ್ಯಾ ನೀನು. \nಭಾವಶುದ್ಭವಿಲ್ಲದವರಲ್ಲಿ \nಧೂಪವನೊಲ್ಲೆಯಯ್ಯಾ ನೀನು. \nಪರಿಣಾಮಿಗಳಲ್ಲದವರಲ್ಲಿ \nನೈವೇದ್ಯವನೊಲ್ಲೆಯಯ್ಯಾ ನೀನು. \nತ್ರಿಕರಣ ಶುದ್ಧವಿಲ್ಲದವರಲ್ಲಿ \nತಾಂಬೂಲವನೊಲ್ಲೆಯಯ್ಯಾ ನೀನು. \nಹೃದಯಕಮಲ ಅರಳದವರಲ್ಲಿ \nಇರಲೊಲ್ಲೆಯಯ್ಯಾ ನೀನು. \nಎನ್ನಲ್ಲಿ ಏನುಂಟೆಂದು ಕರಸ್ಥಲವನಿಂಬುಗೊಂಡೆ ಹೇಳಾ ಚೆನ್ನಮಲ್ಲಿಕಾರ್ಜುನಯ್ಯಾ ?\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}