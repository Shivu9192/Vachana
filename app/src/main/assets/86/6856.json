{
    "id": "56", 
    "vachana": "<font>206 <br/>ಚಂದನವ ಕಡಿದು ಕೊರೆದು ತೇದಡೆ <br/>ನೊಂದೆನೆಂದು ಕಂಪ ಬಿಟ್ಟಿತ್ತೆ ? <br/>ತಂದು ಸುವರ್ಣವ ಕಡಿದೊರೆದಡೆ <br/>ಬೆಂದು ಕಳಂಕ ಹಿಡಿಯಿತ್ತೆ ? <br/>ಸಂದುಸಂದು ಕಡಿದ ಕಬ್ಬನು ತಂದು ಗಾಣದಲ್ಲಿಕ್ಕಿ ಅರೆದಡೆ, <br/>ಬೆಂದು ಪಾಕಗುಡದೆ ಸಕ್ಕರೆಯಾಗಿ ನೊಂದೆನೆಂದು ಸಿಹಿಯ ಬಿಟ್ಟಿತ್ತೆ ? <br/>ನಾ ಹಿಂದೆ ಮಾಡಿದ ಹೀನಂಗಳೆಲ್ಲವ ತಂದು ಮುಂದಿಳುಹಲು <br/>ನಿಮಗೇ ಹಾನಿ. <br/>ಎನ್ನ ತಂದೆ ಚೆನ್ನಮಲ್ಲಿಕಾರ್ಜುನಯ್ಯಾ, ನೀ ಕೊಂದಡೆಯೂ ಶರಣೆಂಬುದ ಮಾಣೆ.</font>"
}