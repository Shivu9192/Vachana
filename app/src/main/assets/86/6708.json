{
    "id": "6708", 
    "vachana": " \nಆದಿ ಅನಾದಿ ನಿತ್ಯಾನಿತ್ಯವ ತಿಳಿಯಲರಿಯದೆ \nವಾಯಕ್ಕೆ ಪರಬ್ರಹ್ಮವ ನುಡಿವ \nವಾಯುಪ್ರಾಣಿಗಳವರೆತ್ತ ಬಲ್ಲರೋ, \nಆ ಪರಬ್ರಹ್ಮದ ನಿಜದ ನಿಲವ ? \nಅದೆಂತೆಂದಡೆ ; \nಆದಿಯೆ ದೇಹ, ಅನಾದಿಯೆ ನಿರ್ದೇಹ, \nಆದಿಯೆ ಸಕಲ, ಅನಾದಿಯೆ ನಿಷ್ಕಲ, \nಆದಿಯೆ ಜಡ, ಅನಾದಿಯೆ ಅಜಡ. \nಆದಿಯೆ ಕಾಯ, ಅನಾದಿಯೆ ಪ್ರಾಣ. \nಈ ಎರಡರ ಯೋಗವ ಭೇದಿಸಿ \nತನ್ನಿಂದ ತಾನೆ ತಿಳಿದು ನೋಡಲು, \nಆದಿ ಸಂಬಂಧವಪ್ಪ ಭೂತಂಗಳು ನಾನಲ್ಲ. \nದಶವಿಧೇಂದ್ರಿಯಂಗಳು ನಾನಲ್ಲ, ದಶವಾಯುಗಳು ನಾನಲ್ಲ. \nಅಷ್ಟಮದಂಗಳು, ಸಪ್ತವ್ಯಸನಂಗಳು, \nಅರಿಷಡ್ವರ್ಗಂಗಳು, ಷಡೂರ್ಮಿಗಳು, ಷಡ್ಬ್ರಮೆಗಳು, \nಷಡ್ಭಾವವಿಕಾರಂಗಳು, ಷಟ್ಕರ್ಮಂಗಳು, ಷಡ್ಧಾತುಗಳು, \nತನುತ್ರಯಂಗಳು, ಜೀವತ್ರಯಂಗಳು, \nಮಲತ್ರಯಂಗಳು, ಮನತ್ರಯಂಗಳು, \nಗುಣತ್ರಯಂಗಳು, ಭಾವತ್ರಯಂಗಳು, \nತಾಪತ್ರಯಂಗಳು, ಅಂತಃಕರಣಂಗಳು \nಇಂತಿವಾದಿಯಾಗಿ ತೋರುವ ತೋರಿಕೆಯೇನೂ \nನಾನಲ್ಲ, ನನ್ನವಲ್ಲ. \nಇಂತಿವೆಲ್ಲವೂ ನನ್ನಾಧೀನವಾಗಿಪ್ಪವು \nನಾನಿವರಾಧೀನದವನಲ್ಲ. \nನಾನು \n  ತೂರ್ಯಾತೀತವಪ್ಪ \nಸತ್ತು ಚಿತ್ತಾನಂದ ನಿತ್ಯಪರಿಪೂರ್ಣವಸ್ತುವೆ ತನ್ನಿರವೆಂದು ತಿಳಿಯೆ, \nಆ ತಿಳಿದ ಮಾತ್ರದಲ್ಲಿಯೇ ಅನಿತ್ಯದ ಬೆಸುಗೆ ಬಿಟ್ಟು \nನಿರಾಳದಲ್ಲಿ ನಿಜವನೈದಲರಿಯದೆ \nಮತ್ತೆಯುಂ ಭೌತಿಕ ತತ್ವಸಂಬಂಧಿಯಾಗಿ ಇರುತ್ತಿರಲು, \nಇಂತೀ ತತ್ವದಾದಿ ತಾನೆಂತೆನಲು \nಆ ಪರಬ್ರಹ್ಮವಪ್ಪ ನಿತ್ಯನಿರಾಳ ನಿಃಶೂನ್ಯಲಿಂಗವೆ \nತನ್ನ ಲೀಲಾವಿಲಾಸದಿಂದ ತಾನೆ ಸುನಾದ \n  ಪ್ರಕಾಶ \nತೇಜೋಮೂರ್ತಿಯಾಗಿ ನಿಂದು ಮಹಾಲಿಂಗವೆಂದೆನಿಸಿತ್ತು. \nಆ ಮಹಾಲಿಂಗವೆ ಪಂಚಸಾದಾಖ್ಯವೆಂದೆನಿಸಿತ್ತು. \nಆ ಪಂಚಸಾದಾಖ್ಯವೆ ಪಂಚಲಿಂಗ ಪ್ರಕಾಶವೆಂದೆನಿಸಿತ್ತು. \nಆ ಪಂಚಲಿಂಗ ಪ್ರಕಾಶವೆ ಪಂಚಮುಖವೆಂದೆನಿಸಿತ್ತು. \nಆ ಪಂಚಮುಖದಿಂದವೆ ಪಂಚಾಕ್ಷರಿಯುತ್ಪತ್ತಿ. \nಆ ಪಂಚಾಕ್ಷರಿಯಿಂದವೆ ಪಂಚಕಲೆಗಳುತ್ಪತ್ತಿ. \nಆ ಪಂಚಕಲೆಗಳಿಂದವೆ e್ಞನ ಮನ ಬುದ್ಧಿ \n  \nಅಹಂಕಾರಗಳುತ್ಪತ್ತಿ. \nಆ e್ಞನ ಮನ ಬುದ್ಧಿ \n  ಅಹಂಕಾರಗಳಿಂದವೆ \nಪಂಚತನ್ಮಾತ್ರಂಗಳುತ್ಪತ್ತಿ. \nಆ ಪಂಚತನ್ಮಾತ್ರಂಗಳಿಂದವೆ ಪಂಚಭೂತಂಗಳುತ್ಪತ್ತಿ. \nಆ ಪಂಚಭೂತಂಗಳೇ ಪಂಚೀಕರಣವನೆಯ್ದಿ \nಆತ್ಮಂಗೆ ಅಂಗವಾಯಿತ್ತು. \nಆ ಅಂಗಕ್ಕೆ e್ಞನೇಂದ್ರಿಯಂಗಳು ಕರ್ಮೇಂದ್ರಿಯಂಗಳು \nಪ್ರತ್ಯಂಗವೆಂದೆನಿಸಿತ್ತು. \nಇಂತು ದೇಹ ಸಂಬಂಧಮಂ \nಶಿವ ತನ್ನ ಚಿದಂಶಿಕನಪ್ಪ ಆತ್ಮಂಗೆ ಸಂಬಂಧಿಸಿದನಾಗಿ, \nಆ ಸಂಬಂಧಿಸಿದ ಕಾಯದ ಪೂರ್ವಾಶ್ರಯವು \nಎಲ್ಲಿಯಾಯಿತ್ತು ಅಲ್ಲಿಯೇ ಅಡಗಿಸಿ \nಆ ಕಾಯದ ಪೂರ್ವಾಶ್ರಯವನಳಿದು \nಮಹಾ ಘನಲಿಂಗವ ವೇಧಿಸಿ ಕೊಟ್ಟು, \nಶಿವ ತಾನೆ ಗುರುವಾಗಿ ಬಂದು \nಮಹಾಘನಲಿಂಗವ ವೇದಿsಸಿ \n  \n  ಎಂತೆಂದಡೆ \nಆತ್ಮಗೂಡಿ ಪಂಚಭೂತಂಗಳನೆ ಷಡ್ವಿಧ ಅಂಗವೆಂದೆನಿಸಿ, \nಆ ಅಂಗಕ್ಕೆ ಆ ಕಲೆಗಳನೆ ಷಡ್ವಿಧ ಶಕ್ತಿಗಳೆಂದೆನಿಸಿ, \nಆ ಶಕ್ತಿಗಳಿಗೆ ಷಡ್ವಿಧ ಭಕ್ತಿಯನಳವಡಿಸಿ, \nಆ ಭಕ್ತಿಗಳಿಗೆ ಭಾವ e್ಞನ ಮನ ಬುದ್ಧಿ \n  ಅಹಂಕಾರಂಗಳನೆ \nಷಡ್ವಿಧ ಹಸ್ತಂಗಳೆಂದೆನಿಸಿ, \nಆ ಹಸ್ತಂಗಳಿಗೆ ಮಹಾಲಿಂಗವಾದಿಯಾದ \nಪಂಚಲಿಂಗಗಳನೆ ಷಡ್ವಿಧ ಲಿಂಗಂಗಳೆಂದೆನಿಸಿ, \nಆ ಮುಖಂಗಳಿಗೆ ತನ್ಮಾತ್ರಂಗಳನೆ ದ್ರವ್ಯಪದಾರ್ಥಂಗಳೆಂದೆನಿಸಿ, \nಆ ದ್ರವ್ಯಪದಾರ್ಥಂಗಳು ಆಯಾಯ ಮುಖದ ಲಿಂಗಂಗಳಲ್ಲಿ \nನಿರಂತರ ಸಾವಧಾನದಿಂದ ಅರ್ಪಿತವಾಗಿ ಬೀಗಲೊಡನೆ. \nಅಂಗಸ್ಥಲಂಗಳಡಗಿ \n  ಲಿಂಗಾಂಗಸ್ಥಲಂಗಳುಳಿದು \nಕಾಯ ಗುರು, ಪ್ರಾಣ ಲಿಂಗ, e್ಞನ \n  \nಗುರುವಿನಲ್ಲಿ ಶುದ್ಧಪ್ರಸಾದ, ಲಿಂಗದಲ್ಲಿ ಸಿದ್ಧಪ್ರಸಾದ, \nಜಂಗಮದಲ್ಲಿ ಪ್ರಸಿದ್ಧಪ್ರಸಾದ. \nಇಂತೀ \n  ಪ್ರಸಾದವು ಏಕಾರ್ಥವಾಗಿ, \nಮಹಾಘನ ಪರಿಪೂರ್ಣಪ್ರಸಾದವಳವಟ್ಟ ಶರಣ \ne್ಞನಿಯಲ್ಲ, ಅe್ಞನಿ ಮುನ್ನವೇ ಅಲ್ಲ. \nಶೂನ್ಯನಲ್ಲ, ನಿಃಶೂನ್ಯ ಮುನ್ನವೇ ಅಲ್ಲ. \nದ್ವೈತಿಯಲ್ಲ, ಅದ್ವೈತಿ ಮುನ್ನವೇ ಅಲ್ಲ. \nಇಂತೀ ಉಭಯಾತ್ಮಕ ತಾನೆಯಾಗಿ ? \nಇದು ಕಾರಣ, ಇದರ ಆಗುಹೋಗು ಸಕೀಲಸಂಬಂಧವ ಚೆನ್ನಮಲ್ಲಿಕಾರ್ಜುನಯ್ಯಾ, ನಿಮ್ಮ ಶರಣರೇ ಬಲ್ಲರು.\n"
}