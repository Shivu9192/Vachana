{
    "id": "6948", 
    "vachana": "<font>298 <br/>ಬಸವಣ್ಣನ ಮನೆಯ ಮಗಳಾದ ಕಾರಣ <br/>ಭಕ್ತಿಪ್ರಸಾದವ ಕೊಟ್ಟನು. <br/>ಚೆನ್ನಬಸವಣ್ಣನ ತೊತ್ತಿನ ಮಗಳಾದ ಕಾರಣ <br/>ಒಕ್ಕಪ್ರಸಾದವ ಕೊಟ್ಟನು. <br/>ಪ್ರಭುದೇವರ ತೊತ್ತಿನ ತೊತ್ತಿನ ಮರಿದೊತ್ತಿನ ಮಗಳಾದ ಕಾರಣ <br/>ಜ್ಞಾನಪ್ರಸಾದವ ಕೊಟ್ಟನು. <br/>ಸಿದ್ಧರಾಮಯ್ಯನ ಶಿಶುಮಗಳಾದ ಕಾರಣ <br/>ಪ್ರಾಣಪ್ರಸಾದವ ಸಿದ್ಧಿಸಿಕೊಟ್ಟನು. <br/>ಮಡಿವಾಳಯ್ಯನ ಮನೆಯ ಮಗಳಾದ ಕಾರಣ <br/>ನಿರ್ಮಲಪ್ರಸಾದವ ನಿಶ್ಚೈಸಿಕೊಟ್ಟನು. <br/>ಇಂತೀ ಅಸಂಖ್ಯಾತ ಗಣಂಗಳೆಲ್ಲರು <br/>ತಮ್ಮ ಕರುಣದ ಕಂದನೆಂದು ತಲೆದಡಹಿದ ಕಾರಣ ಚೆನ್ನಮಲ್ಲಿಕಾರ್ಜುನಯ್ಯನ ಶ್ರೀಪಾದಕ್ಕೆ ಯೋಗ್ಯಳಾದೆನು.</font>"
}