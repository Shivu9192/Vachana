{
    "id": "6936", 
    "vachana": "<font>286 <br/>ಪೃಥ್ವಿಯಲ್ಲಿ ಗುರೂಪದೇಶವೆಂಬ ನೇಗಿಲಪಿಡಿದು <br/>ಅಂತಃಕರಣಚತುಷ್ಟಯವೆಂಬ ಪಶುವಂ ಕಟ್ಟಿ <br/>ಓಂಕಾರವೆಂಬ ಶಿಣಿಗೋಲಂ ಪಿಡಿದು <br/>ವ್ರತ ಕ್ರಿಯವೆಂಬ ಸಾಲನೆತ್ತಿ <br/>ನಿರಾಶೆಯೆಂಬ ಕುಂಟೆಯಂ ತುರುಗಿ <br/>ದುಷ್ಕರ್ಮಂಗಳೆಂಬ ದುರ್ಮಲರಿಗಳಂ ಕಳೆದು <br/>ನಾನಾ ಮೂಲದ ಬೇರಂ ಕಿತ್ತು <br/>ಜ್ಞಾನಾಗ್ನಿಯೆಂಬ ಬೆಂಕಿಯಂ ಸುಟ್ಟು <br/>ಈ ಹೊಲನ ಹಸನಮಾಡಿ ಬಿತ್ತುವ <br/>ಪರ್ಯಾಯವೆಂತೆಂದೊಡೆ <br/>ನಾದ ಬಿಂದು  ಕಳೆ  ಮೊಳೆ  ಹದ ಬೆದೆಯನರಿದು <br/>ಸ್ಥೂಲವೆಂಬ ದಿಂಡಿಂಗೆ ಶ್ರೀದೇವರೆಂಬ ತಾಳನಟ್ಟು <br/>ಸುಷುಮ್ನನಾಳವೆಂಬ ಕೋವಿಯಂ ಜೋಡಿಸಿ <br/>ಮೇಲೆ ತ್ರಿಕೂಟಸ್ಥಾನವೆಂಬ ಬಟ್ಟೆಯಂ ಬಲಿದು <br/>ಕುಂಡಲಿಯ ಸರ್ಪನ ಹಗ್ಗವಂ ಬಿಗಿದು <br/>ಹಂಸನೆಂಬ ಎತ್ತಂ ಕಟ್ಟಿ <br/>ಪ್ರಣವವೆಂಬ ಬೀಜವ ಪಶ್ಚಿಮ ಮುಖಕ್ಕೆ ಬಿತ್ತಿ <br/>ಸಂತೋಷವೆಂಬ ಬೆಳೆಯಂ ಬೆಳೆದು <br/>ಈ ಬೆಳೆಯ ಕೊಯಿದುಂಬ ಪರ್ಯಾಯವೆಂತೆಂದೊಡೆ <br/>ಬಾಗುಚಂದನೆಂಬ ಕುಡುಗೋಲಂ ಪಿಡಿದು <br/>ಜನನದ ನಿಲವಂ ಕೊಯಿದು, <br/>ಮರಣದ ಸೂಡಂ ಕಟ್ಟಿ <br/>ಆಕಾಶವೆಂಬ ಬಣಬೆಯ ಒಟ್ಟಿ  <br/>ಅಷ್ಟಾಂಗಯೋಗವೆಂಬ ಜೀವಧನದಿಂದಮೊಕ್ಕಿ <br/>ತಾಪತ್ರಯವೆಂಬ ಮೆಟ್ಟನಂ ಮೆಟ್ಟಿಸಿ <br/>ಪಾಪದ ಹೊಟ್ಟ ತೂರಿ <br/>ಪುಣ್ಯದಜರ ಹಮ್ಮನುಳಿಯೆ <br/>ನಿರ್ಮಲನೆಂಬ ಘನರಾಶಿಯಂ ಮಾಡಿ <br/>ಚಿತ್ರಗುಪ್ತರೆಂಬ ಶಾನುಭೋಗರ <br/>ಸಂಪುಟಕ್ಕೆ ಬರಹಂ ಬರೆಸದೆ <br/>ವ್ಯವಹಾರಂ ಕದ್ದು <br/>ನಮ್ಮ ಶ್ರೀಶೈಲ ಚೆನ್ನಮಲ್ಲಿಕಾರ್ಜುನನೆಲ್ಲಿ <br/>ಭಾನುಗೆ ಒಂದೆ ಮುಖವಾದ <br/>ಒಕ್ಕಲುಮಗನ ತೋರಿಸಯ್ಯ ನಿಮ್ಮ ಧರ್ಮ ಶ್ರೀಶೈಲಚೆನ್ನಮಲ್ಲಿಕಾರ್ಜುನಪ್ರಭುವೆ.</font>"
}