{
    "id": "6936", 
    "vachana": " \nಪೃಥ್ವಿಯಲ್ಲಿ ಗುರೂಪದೇಶವೆಂಬ ನೇಗಿಲಪಿಡಿದು \nಅಂತಃಕರಣಚತುಷ್ಟಯವೆಂಬ ಪಶುವಂ ಕಟ್ಟಿ \nಓಂಕಾರವೆಂಬ ಶಿಣಿಗೋಲಂ ಪಿಡಿದು \nವ್ರತ ಕ್ರಿಯವೆಂಬ ಸಾಲನೆತ್ತಿ \nನಿರಾಶೆಯೆಂಬ ಕುಂಟೆಯಂ ತುರುಗಿ \nದುಷ್ಕರ್ಮಂಗಳೆಂಬ ದುರ್ಮಲರಿಗಳಂ ಕಳೆದು \nನಾನಾ ಮೂಲದ ಬೇರಂ ಕಿತ್ತು \ne್ಞನಾಗ್ನಿಯೆಂಬ ಬೆಂಕಿಯಂ ಸುಟ್ಟು \nಈ ಹೊಲನ ಹಸನಮಾಡಿ ಬಿತ್ತುವ \nಪರ್ಯಾಯವೆಂತೆಂದೊಡೆ \nನಾದ \n  \n  \n  ಹದ ಬೆದೆಯನರಿದು \nಸ್ಥೂಲವೆಂಬ ದಿಂಡಿಂಗೆ ಶ್ರೀದೇವರೆಂಬ ತಾಳನಟ್ಟು \nಸುಷುಮ್ನನಾಳವೆಂಬ ಕೋವಿಯಂ ಜೋಡಿಸಿ \nಮೇಲೆ ತ್ರಿಕೂಟಸ್ಥಾನವೆಂಬ ಬಟ್ಟೆಯಂ ಬಲಿದು \nಕುಂಡಲಿಯ ಸರ್ಪನ ಹಗ್ಗವಂ ಬಿಗಿದು \nಹಂಸನೆಂಬ ಎತ್ತಂ ಕಟ್ಟಿ \nಪ್ರಣವವೆಂಬ ಬೀಜವ ಪಶ್ಚಿಮ ಮುಖಕ್ಕೆ ಬಿತ್ತಿ \nಸಂತೋಷವೆಂಬ ಬೆಳೆಯಂ ಬೆಳೆದು \nಈ ಬೆಳೆಯ ಕೊಯಿದುಂಬ ಪರ್ಯಾಯವೆಂತೆಂದೊಡೆ \nಬಾಗುಚಂದನೆಂಬ ಕುಡುಗೋಲಂ ಪಿಡಿದು \nಜನನದ ನಿಲವಂ ಕೊಯಿದು, \nಮರಣದ ಸೂಡಂ ಕಟ್ಟಿ \nಆಕಾಶವೆಂಬ ಬಣಬೆಯ \n  \nಅಷ್ಟಾಂಗಯೋಗವೆಂಬ ಜೀವಧನದಿಂದಮೊಕ್ಕಿ \nತಾಪತ್ರಯವೆಂಬ ಮೆಟ್ಟನಂ ಮೆಟ್ಟಿಸಿ \nಪಾಪದ ಹೊಟ್ಟ ತೂರಿ \nಪುಣ್ಯದಜರ ಹಮ್ಮನುಳಿಯೆ \nನಿರ್ಮಲನೆಂಬ ಘನರಾಶಿಯಂ ಮಾಡಿ \nಚಿತ್ರಗುಪ್ತರೆಂಬ ಶಾನುಭೋಗರ \nಸಂಪುಟಕ್ಕೆ ಬರಹಂ ಬರೆಸದೆ \nವ್ಯವಹಾರಂ ಕದ್ದು \nನಮ್ಮ ಶ್ರೀಶೈಲ ಚೆನ್ನಮಲ್ಲಿಕಾರ್ಜುನನೆಲ್ಲಿ \nಭಾನುಗೆ ಒಂದೆ ಮುಖವಾದ \nಒಕ್ಕಲುಮಗನ ತೋರಿಸಯ್ಯ ನಿಮ್ಮ ಧರ್ಮ ಶ್ರೀಶೈಲಚೆನ್ನಮಲ್ಲಿಕಾರ್ಜುನಪ್ರಭುವೆ.\n"
}