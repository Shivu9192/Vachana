{
    "id": "15088", 
    "vachana": "<font><br/>657<br/>ಧ್ಯಾನ ಧಾರಣ ಸಮಾಧಿಯೆಂತೆಂದಡೆ ಸದ್ಗುರುವೆ ಕರುಣಿಪುದು.<br/>ಕೇಳಯ್ಯ ಮಗನೆ :<br/>ಧ್ಯಾನ ಯೋಗವೆಂತೆಂದಡೆ :<br/>ಷಡಾಧಾರಚಕ್ರದೊಳಗೆ ಆಧಾರ  ಮೊದಲಾಗಿ ಆಜ್ಞಾÉ ಕಡೆತನಕ<br/>ಇಷ್ಟಲಿಂಗವ ಧ್ಯಾನಿಸಿ ಅರ್ಚಿಸಿ ಪೂಜಿಸಿ<br/>ಅಲ್ಲಿ ತ್ರಿಕೂಟ  ಸಂಗಮದಲ್ಲಿ<br/>ಗಂಗಾ ಯಮುನಾ ಸರಸ್ವತಿ ನದಿಗಳು ಕೂಡಿದ ಠಾವಿನಲ್ಲಿ<br/>ಪ್ರಮಥಗಣಂಗಳು ಮೊದಲಾಗಿ ಅಲ್ಲಿ ಮಜ್ಜನವ ನೀಡುತ್ತಿಹರು.<br/>ಅಲ್ಲಿ ಸೂರ್ಯಪೀಠದ ಮೇಲೆ ಗುರುವು ಮೂರ್ತವ ಮಾಡಿರಲು<br/>ಅವರ ಪಾದಾರ್ಚನೆಯಂ ಮಾಡಿ,<br/>ಪಾದೋದಕದ ನದಿಗಳಲ್ಲಿ ಸ್ನಾನವ ಮಾಡಿ<br/>ಅವರ ಸಂಗಡ ಏಳನೆಯ ಮಂಟಪಕ್ಕೆ ಹೋಗಿ<br/>ಅಲ್ಲಿ ಪಶ್ಚಿಮಚಕ್ರದಿಂದ ನಿರಂಜನಜಂಗಮವು<br/>ಶಿಖಾಚಕ್ರದಲ್ಲಿರ್ದ ಬಸವಾದಿ ಪ್ರಮಥರು  ಮೊದಲಾದವರು ಬಿಜಯಮಾಡಿ,<br/>ಅಲ್ಲಿ ಅಸಂಖ್ಯಾತ ಪ್ರಮಥರು, ನೂತನ ಗಣಂಗಳು<br/>ಸಹವಾಗಿ ಲಿಂಗಾರ್ಚನೆಯ ಮಾಡುತ್ತಿಹರು.<br/>ಆ ಲಿಂಗಾರ್ಚನೆ ಎಂತೆಂದಡೆ :<br/>ಮೊದಲು ಚಿದ್ಭಸ್ಮವನೆ ಧರಿಸಿ,<br/>ಆನಂದೋದಕದಿಂದ ಲಿಂಗಕ್ಕೆ ಕ್ರಿಯಾಮಜ್ಜನವ ನೀಡಿ,<br/>ಅಷ್ಟತನುವಿನ ಅಷ್ಟಸುಗಂಧವ ಧರಿಸಿ,<br/>ಕರಣಂಗಳ ಸಂಚಲವಿಲ್ಲದ ಗುಣತ್ರಯದಕ್ಷತೆಯ ಧರಿಸಿ,<br/>ಸಾವಿರದೈವತ್ತು ಪ್ರಣವದ ಪರಿಮಳ ತುಂಬಿರ್ದ ಪುಷ್ಪವ ಧರಿಸಿ,<br/>ದಶವಾಯುಗಳ ಗುಣಧರ್ಮಂಗಳ ಜ್ಞಾನಾಗ್ನಿಯೊಳು ನೀಡಿ,<br/>ದಶಾಂಗದ ಸದ್ವಾಸನೆಯ ಧೂಪವ ಧರಿಸಿ,<br/>ಹೃದಯವೆಂಬ ಪ್ರಣತಿಯಲ್ಲಿ<br/>ದೃಢಚಿತ್ತವೆಂಬ ಬತ್ತಿಯನಿರಿಸಿ,<br/>ಅರುಹೆಂಬ ತೈಲವನೆರದು,<br/>ಮಹಾಜ್ಞಾನವೆಂಬ ಜ್ಯೋತಿಯ ಮುಟ್ಟಿಸಿ<br/>ಅದರಿಂದೊದಗಿದ ಏಕಾರತಿ ತ್ರಿಯಾರತಿ ಪಂಚಾರತಿ<br/>ಕಡ್ಡಿ ಬತ್ತಿ ಮೊದಲಾದ ಮಹಾಪ್ರಕಾಶದ ದೀಪವ ಧರಿಸಿ,<br/>ಕ್ರಿಯಾ ಜ್ಞಾನ ಇಚ್ಫಾ ಆದಿ  ಪರ  ಚಿತ್‍ಶಕ್ತಿ<br/>ಮೊದಲಾದವರು ಆರತಿಯ ಪಿಡಿದಿಹರು.<br/>ಆ ಮೇಲೆ ಪಾದತೀರ್ಥವ ಸಲಿಸಿ,<br/>ಮತ್ತೆ ಐವತ್ತು ದಳದಲ್ಲಿರ್ದ<br/>ಐವತ್ತು ರುದ್ರಕನ್ನಿಕೆಯರು ಅಡುಗೆಯ ಮಾಡಿ,<br/>ಅವರಿಗೆ ಇಚ್ಫಾಪದಾರ್ಥವ ನೀಡುತ್ತಿಹರು.<br/>ಅವರ ಒಕ್ಕುಮಿಕ್ಕ ಪ್ರಸಾದವನುಂಡು<br/>ಫಲದಾಕಾಂಕ್ಷೆಗಳಿಲ್ಲದೆ<br/>ಉಲುಹಡಗಿದ ನಿಜ  ಪ್ರಭಾಲತೆ ಪರ್ಣದ ವೀಳ್ಯವನಿತ್ತು<br/>ಅವರ ತಾಂಬೂಲ ಪ್ರಸಾದವ ಕೊಂಡು ಪರಿಣಾಮಿಸಿ<br/>ಮನ ಭಾವಂಗಳಿಂದ ಪ್ರತ್ಯಕ್ಷವಾಗಿ ಕಂಡು,<br/>ಧ್ಯಾನಿಸುವುದೇ ಧ್ಯಾನ ಯೋಗ.<br/>ಇನ್ನು ಧಾರಣಯೋಗದ ವಿವರ  :<br/>ಕರದೊಳಗೆ ಇಷ್ಟಲಿಂಗವ ಮೂರ್ತವ ಮಾಡಿಸಿ<br/>ಮನದೊಳಗೆ ಪ್ರಾಣಲಿಂಗವ ಮೂರ್ತವ ಮಾಡಿಸಿ<br/>ಭಾವದೊಳಗೆ ತೃಪ್ತಿಲಿಂಗವ ಮೂರ್ತವ ಮಾಡಿಸಿ<br/>ಕರ ಮನ ಭಾವದೊಳಗೆ ಪ್ರತ್ಯಕ್ಷವಾಗಿ ಕಂಡು<br/>ಧರಿಸಿಕೊಂಡಿಪ್ಪುದೀಗ ಧಾರಣಯೋಗ.<br/>ಇನ್ನು ಸಮಾಧಿಯೋಗದ ವಿವರ  :<br/>ಆ ಇಷ್ಟ ಪ್ರಾಣ ಭಾವಲಿಂಗವ ಏಕವ ಮಾಡಿ,<br/>ಅಲ್ಲಿ ಐಕ್ಯವಾಗಿಪ್ಪುದೀಗ ಸಮಾದಿsಯೋಗ ಎಂದರುಹಿದಾತ<br/>ನಮ್ಮ ಶಾಂತಕೂಡಲಸಂಗಮದೇವ.</font>"
}