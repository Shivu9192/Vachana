{
    "id": "/15057", 
    "vachana": "ಪ್ರಸಾದಿ ಪ್ರಸಾದಿಗಳೆಂದು ನುಡಿದುಕೊಂಡು ನಡೆಯಬಹುದಲ್ಲದೆ\nಪ್ರಸಾದವ ಕೊಂಬ ಭೇದವನರಿಯರು.\nಕರುಣಿಸು ಮದ್ಗುರವೆ,\nಕೇಳಯ್ಯ ಮಗನೆ :\nಗುರುವಿನಲ್ಲಿ ತನುವಂಚನೆಯಿಲ್ಲದೆ \n  ಶುದ್ಧಪ್ರಸಾದ ;\nಲಿಂಗದಲ್ಲಿ ಮನವಂಚನೆಯಿಲ್ಲದೆ \n  ಸಿದ್ಧಪ್ರಸಾದ ;\nಜಂಗಮದಲ್ಲಿ ಧನವಂಚನೆಯಿಲ್ಲದೆ \n  ಪ್ರಸಿದ್ಧಪ್ರಸಾದ.\nಈ ತ್ರಿವಿಧಲಿಂಗದಲ್ಲಿ \n  ವಂಚನೆಯಿಲ್ಲದೆ\nಅವರ ಕರುಣಪ್ರಸಾದವ ಕೊಂಬ ಪ್ರಸಾದಕಾಯಕ್ಕೆ\nಪ್ರಳಯಬಾಧೆಗಳು ಬಾಧಿಸಲಮ್ಮವು ;\nಕರಿ \n  ವೃಶ್ಚಿಕ-ಇವು ಹೊದ್ದಲಮ್ಮವು ;\nಇರುವೆ ಕೆಂಡವು ಹೊದ್ದಲಮ್ಮವು.\nಹೊದ್ದುವ \n  ಎಂತೆಂದೊಡೆ :\nಲಿಂಗದಲ್ಲಿ ನಿಷ್ಠೆಯಿಲ್ಲ ; ಜಂಗಮದಲ್ಲಿ ಪ್ರೇಮ-ಭಕ್ತಿಯಿಲ್ಲ ;\nವಿಭೂತಿ - ರುದ್ರಾಕ್ಷೆಯಲ್ಲಿ ವಿಶ್ವಾಸವಿಲ್ಲ ;\nಶಿವಾಚಾರದಲ್ಲಿ ದೃಢವಿಲ್ಲದ ಕಾರಣ\nತಾಪತ್ರಯಂಗಳು ಕಾಡುವವು ಎಂದಿರಿ ಸ್ವಾಮಿ,\n'ಮತ್ತೆ ನಂಬುಗೆಯುಳ್ಳ ಪ್ರಸಾದಿಗಳಿಗೆ ವ್ಯಾಧಿಯೇಕೆ ಕಾಡುವವು ?\nಸದ್ಗುರುಮೂರ್ತಿಯೆ ಕರುಣಿಸು ಎನ್ನ ತಂದೆ'.\nಕೇಳೈ ಮಗನೆ :\nಭಕ್ತಗಣಂಗಳಿಗೆ ವಂದಿಸಿ ನಿಂದಿಸಿ\nಹಾಸ್ಯ ದೂಷಣವ ಮಾಡಿದಡೆ\nಅದೇ ವ್ಯಾಧಿರೂಪಾಗಿ ಕಾಡುವದು ;\nತಲೆಶೂಲೆ ಹೊಟ್ಟೆಶೂಲೆ ನಾನಾತರದ ಬೇನೆಯಾಗಿ ಕಾಡುವವು.\nಆ ಭಕ್ತಗಣಂಗಳಿಗೆ ತಾನು ನಿಂದಿಸಿದುದ ತಿಳಿದು,\nಅವರಿಗೆ ತ್ರಿಕರಣಶುದ್ಧವಾಗಿ ಸೇವೆಯ ಮಾಡಿ,\nಅವರ ಕರುಣವ ಹಡೆದಡೆ\nಆಗ ಅವರಿಗೆ \n  ಬಿಟ್ಟು ಹೋಗುವವು ಎಂದಾತನಮ್ಮ ಶಾಂತಕೂಡಲಸಂಗಮದೇವ.\n"
}