{
    "id": "15085", 
    "vachana": "ದೇಹದೊಡನೆ ತ್ರಿದೋಷಗಳು,\nವಾತ ಪಿತ್ತ ಶ್ಲೇಷ್ಮ-ಇವು ಮೂರುಕೂಡಿ ದೇಹ ಹುಟ್ಟಿತು.\nಇದರ ವಿವರವು :\nವಾತ , ಪಿತ್ತ , \n  .\nಇವು ಕೂಡಿ  ವ್ಯಾಧಿಗಳಾದವು.\nಇವು ಶಿವನ ಅಪ್ಪಣೆಯಿಂದ ಬಂದುವಲ್ಲದೆ,\nಮನುಷ್ಯನ ಯತ್ನವಿಲ್ಲವು.\nಅದಕ್ಕೆ ಮನುಷ್ಯರು ವೈದ್ಯವ ಮಾಡಿದಡೆ\nಲೋಕ ಏಕೆ ಸಾವುದು ?\nಅದಕ್ಕೆ ಸೊಕ್ಕಿದವರಿಗೆ, ಗುರುತಲ್ಪಕರಿಗೆ,\nಭಕ್ತರ ನಿಂದ್ಯವ ಮಾಡಿದವರಿಗೆ,\nತಂದೆಗೆ ಮಗ ಬೈದರೆ, ಅತ್ತೆಗೆ ಸೊಸೆ ಸೊಕ್ಕಿ ನುಡಿದಡೆ,\nಅನಾಚಾರಿಗಳಿಗೆ, ಆಸೆಯ ಕೊಟ್ಟು ಭಾಷೆಗೆ ತಪ್ಪಿದವರಿಗೆ,\nಶಿವಸದ್ವರ್ತನೆ ಸದ್ಧರ್ಮ ಸದಾಚಾರವಿಲ್ಲದವರಿಗೆ\nಈ ವ್ಯಾಧಿಗಳು ಕಾಡುತ್ತಿಹವು.\nತಲೆಶೂಲೆ, ಪಕ್ಕಶೂಲೆ, ಜ್ವರ, ಉರಿ\n-ಇವು ಕಣ್ಣಿಗೆ ಕಾಣಿಸದೆ ಬಂದಂಥ ವ್ಯಾಧಿಗಳು ;\nಶಿವನ ಅಂಶಿಕವು.\nತದ್ದು \n  ಕೆಮ್ಮು ಭಗದಳ ಕುಷ್ಠ ಗಂಡಮಾಲೆ\nಕುರು ಬಾವು ಹುಣ್ಣುಗಳು\nಕಣ್ಣಿಗೆ ಕಾಣಿಸುವಂಥ ಬೇನೆಗಳು ;\nಪಾರ್ವತಿಯ ಅಂಶಿಕವು.\nಇವು ಎಲ್ಲ ವ್ಯಾಧಿಗಳು ಅವರಿಗೆ ತಕ್ಕಷ್ಟು\nಶಿಕ್ಷೆ ಮಾಡಿಸುತ್ತಿಹವು.\nಮತ್ತೆ ಗುರುಮಾರ್ಗಾಚಾರವಿಡಿದು ಆಚರಿಸುವ ಪ್ರಸಾದಿಗಳಿಗೆ\nಅವೇ ವ್ಯಾಧಿಗಳು ಹಿತವಾಗಿಹವು.\nಮತ್ತೆ ಸರ್ಪ ಕಚ್ಚಿದಡೆ, ಸ್ತ್ರೀಯು ಹಡೆಯಲಾರದಿದ್ದಡೆ,\nಯಾವ ಕುಲದವನಾಗಲಿ ವಿಚಾರಿಸದೆ\nಅವರು ಮಂತ್ರಿಸಿದ ಉದಕವ ಕುಡಿವುದು.\nಮತ್ತೆ ಅವರ ಕುಲಕ್ಕೆ ಭಕ್ತರ ಕುಲಕ್ಕೆ ಹೇಸುವುದು.\nಅನ್ಯಕುಲದ ವೈದ್ಯನ ಕೈಯಲ್ಲಿ \n  ಮಾಡಿಸಿಕೊಂಬರು.\nಭಕ್ತರು ಅಡುಗೆಯ ಮಾಡಿದಡೆ, ಯಾವ ಕುಲವೆಂಬರು ?\nಅವರಿಗೆ ಎಂದೆಂದಿಗೂ ಮುಕ್ತಿಯಿಲ್ಲವಯ್ಯಾ.\nಮತ್ತೆ ಪ್ರಸಾದವ ಕೊಂಬುವರು \n  ಕೇಳಲಾಗದು.\nಅದೇನುಕಾರಣವೆಂದಡೆ-\nಪ್ರಸಾದಕ್ಕಿಂತ \n  ಹಿತವಾಯಿತಲ್ಲ !\nಶಿವಮಂತ್ರ ಕಾಯಕ್ಕೆ\nಅನ್ಯರ ಕೈಯಲ್ಲಿ ಮಂತ್ರಿಸಿ ಕೇಳಲಾಗದು.\nಅದೇನು ಕಾರಣವೆಂದಡೆ -\nಶಿವಮಂತ್ರಕ್ಕಿಂತ ಅನ್ಯರ ಮಂತ್ರ ಅಧಿಕವಾಯಿತ್ತಲ್ಲ !\nಮತ್ತೆ ವೈದ್ಯಕಾರನಿಂದ ಮಂತ್ರಗಾರನಿಂದ\nಮನುಷ್ಯರ ಪ್ರಾಣ ಉಳಿವುದೆಂದು\nಯಾವ ಶಾಸ್ತ್ರ ಹೇಳುತ್ತದೆ ?\nಯಾವ ಆಗಮ ಸಾರುತ್ತದೆ ? ಹೇಳಿರಿ.\nಅರಿಯದಿದ್ದಡೆ ಕೇಳಿರಿ :\nಭಕ್ತಗಣಂಗಳು ಪಾದೋದಕ ಪ್ರಸಾದ\nವಿಭೂತಿ ಶಿವಮಂತ್ರಗಳಿಂದೆ\nಲೆಕ್ಕವಿಲ್ಲದೆ ಹೋಹ ಪ್ರಾಣವ ಪಡೆದರು -\nಎಂದು ಬಸವೇಶ್ವರ ಪುರಾಣದಲ್ಲಿ ಕೂಗ್ಯಾಡುತ್ತದೆ.\nಇಂತಪ್ಪ ದೃಷ್ಟವ ಕಂಡು ನಂಬದಿರ್ದಡೆ\nಆವಿನ ಕೆಚ್ಚಲೊಳಗೆ ಉಣ್ಣೆಯಿದ್ದು\nಹಾಲು ಬಿಟ್ಟು ರಕ್ತವ ಸೇವಿಸುವಂತಾಯಿತ್ತು ಎಂದಾತನಮ್ಮ ಶಾಂತಕೂಡಲಸಂಗಮದೇವ.\n"
}