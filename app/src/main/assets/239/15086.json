{
    "id": "15086", 
    "vachana": "<font>655<br/>ಜೀವನ್ಮುಕ್ತಿ ಯಾವುದೆಂದಡೆ<br/>ಹೇಳಿಹೆ ಕೇಳಿರಯ್ಯಾ.<br/>ಜೀವನ ಬುದ್ಧಿಯ ಬಿಟ್ಟುದು ಜೀವನ್ಮುಕ್ತಿ.<br/>ಜೀವನ ಬುದ್ಧಿ ಯಾವುದೆಂದಡೆ :<br/>ಜ್ಞಾನಗುರುಗಳಿಂದ ಜ್ಞಾನವ ಪಡೆದು<br/>ಅಂಗಲಿಂಗಸಂಗ ಸಮರಸವಾದುದೇ ಜೀವನ್ಮುಕ್ತಿ.<br/>ಇಂಥದ ಬಿಟ್ಟು ತಾನು ಮಂಗಬುದ್ಧಿಯಿಂದ ನಡೆದು<br/>ಜ್ಞಾನಪ್ರಕಾಶವ ಕಾಣಲಿಲ್ಲವೆಂದು<br/>ಮತ್ತೊಬ್ಬ ಗುರುಗಳಲ್ಲಿ ತಿಳಿಯಬೇಕೆಂಬರು.<br/>ಅವರಲ್ಲಿ ಏನು ಇದ್ದಿತೊ !<br/>ಹೀಗೆಂಬುದೇ ಜೀವನ ಬುದ್ದಿಯು.<br/>ಹೊಲವ ಬಿತ್ತುವ ಒಕ್ಕಲಿಗ ಯಾವನಾದಡೆ ಆಗಲಿ<br/>ಬೀಜವ ಬಿತ್ತುವ ಪರಿ  ಒಂದೇ.<br/>ಮತ್ತೆ ಗೊಲ್ಲಾಳಯ್ಯಂಗೆ ಕುರಿಯ ಹಿಕ್ಕೆಯ ದೃಢದಿಂದ ಪೂಜಿಸಿ<br/>ಗುರು ಪ್ರಸನ್ನತೆಯ ಹಡೆದುದಿಲ್ಲವೆ ?<br/>ಅವಿಶ್ವಾಸದಿಂದೆ, ಅಂಗಬುದ್ಧಿಯಿಂದೆ<br/>ಹಲವು ಗುರು, ಹಲವು ಲಿಂಗ ಅರ್ಚಿಸಿ ಪೂಜಿಸಿ<br/>ಹಲವು ಭವದಲ್ಲಿ ಬಂದರು ನೋಡಾ !<br/>ಜೀವನ ಬುದ್ಧಿ ಎಂತೆಂದಡೆ :<br/>ಆಶೆ ರೋಷ ಅಹಂಕಾರ ಅರಿಷಡ್ವರ್ಗಂಗಳು<br/>ಅಷ್ಟಮದಂಗಳು, ಅನೃತ,<br/>ಪರಧನ, ಪರಸ್ತ್ರೀ, ಪರನಿಂದೆ, ಪರಹಿಂಸೆ<br/>ಇವೆಲ್ಲವೂ ಜೀವನಬುದ್ಧಿ.<br/>ಇಂತಿವೆಲ್ಲವ ಒಳಗಿಟ್ಟುಕೊಂಡು<br/>ನಾವು ಜೀವನ್ಮುಕ್ತರೆಂಬರು ಎಂತಹರೋ ನೋಡಾ!<br/>ದೀಪವೆಂದಡೆ ಕತ್ತಲೆ  ಹೋಯಿತ್ತೆ  ?<br/>ಅಮೃತವೆಂದಡೆ ಹಸಿವು ಹೋಯಿತ್ತೆ  ?<br/>ಉದಕವೆಂದಡೆ ತೃಷೆ ಹೋಯಿತ್ತೆ  ?<br/>ಇಂಥವರಿಗೆ ಮುಕ್ತಿಯಿಲ್ಲವಯ್ಯಾ.<br/>ಮತ್ತೆ ಜೀವನ್ಮುಕ್ತಿ ಹೇಗೆಂದಡೆ -<br/>ಶರಣಸತಿ ಲಿಂಗಪತಿಯೆಂಬ<br/>ಭೇದವ ತಿಳಿದಡೆ ಜೀವನ್ಮುಕ್ತಿ.<br/>ಈ ತ್ರಿವಿಧತನವು ಮೀಸಲಾಗಿ<br/>ತ್ರಿವಿಧಲಿಂಗಕ್ಕೆ ಅರ್ಪಿಸಬಲ್ಲಾತನೆ ಜೀವನ್ಮುಕ್ತನು ಎಂದಾತನಮ್ಮ ಶಾಂತಕೂಡಲಸಂಗಮದೇವ.</font>"
}