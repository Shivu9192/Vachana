{
    "id": "15054", 
    "vachana": "ಗುರುವೇ ಪರಶಿವನು.\nಗುರುವೇ ಸಕಲಾಗಮಮೂರ್ತಿ.\nಗುರುವೇ \n  ವಿದ್ಯಾಸ್ವರೂಪನು.\nಗುರುವೇ \n  ಮಂತ್ರಸ್ವರೂಪನು.\nಗುರುವೇ ಕಲ್ಪವೃಕ್ಷವು, ಕಾಮಧೇನುವು.\nಗುರುವೇ ಪರುಷದ ಖಣಿ, ತವನಿಧಿ.\nಗುರುವೇ ಕರುಣರಸಾಬ್ಧಿ.\nಗುರುವಿನಿಂದಧಿಕ ದೈವವಿಲ್ಲ.\nಸರ್ವಧ್ಯಾನಕ್ಕೆ ಗುರುಧ್ಯಾನವೇ ಅಧಿಕ.\nಸರ್ವಪೂಜೆಗೆ ಗುರುವಿನ ಪಾದಪೂಜೆಯೇ ಅಧಿಕ.\nಸರ್ವಮಂತ್ರಕ್ಕೆ ಗುರುವಿನ ವಾಕ್ಯವೇ ಅಧಿಕ.\nಸರ್ವಮುಕ್ತಿಗೆ ಗುರುವಿನ ಕರುಣಕೃಪೆಯೇ ಅಧಿಕ.\nಸಾಕ್ಷಿ :\n''ಧ್ಯಾನಮೂಲಂ ಗುರೋರ್ಮೂರ್ತಿಃ\nಪೂಜಾಮೂಲಂ ಗುರೋಃ ಪದಂ |\nಮಂತ್ರಮೂಲಂ ಗುರೋರ್ವಾಕ್ಯಂ\nಮುಕ್ತಿಮೂಲಂ ಗುರೋಃ ಕೃಪಾ ||''\nಎಂಬುದಾಗಿ, ಇಂತಿವನೆಲ್ಲವನೊಳಕೊಂಡು\nಎನ್ನ ಕರಸ್ಥಲಕ್ಕೆ ಇಷ್ಟಲಿಂಗಸ್ವರೂಪವಾಗಿ\nಮತ್ತೆ ಮನಸ್ಥಲಕ್ಕೆ ಪ್ರಾಣಲಿಂಗಸ್ವರೂಪವಾಗಿ\nಮತ್ತೆ ಭಾವಸ್ಥಲಕ್ಕೆ ಭಾವಲಿಂಗಸ್ವರೂಪವಾಗಿ\nಈ ತ್ರಿವಿಧಮೂರ್ತಿಯೇ ಅಷ್ಟಾವರಣಸ್ವರೂಪವಾಗಿ\nಎನ್ನ ಅ¾ುಹಿನಲ್ಲಿ ಗುರು\nಎನ್ನ ಪ್ರಾಣದಲ್ಲಿ ಲಿಂಗ\nಎನ್ನ e್ಞನದಲ್ಲಿ ಜಂಗಮ\nಎನ್ನ ಜಿಹ್ವೆಯಲ್ಲಿ ಪಾದೋದಕ\nಎನ್ನ ನಾಸಿಕದಲ್ಲಿ ಪ್ರಸಾದ\nಎನ್ನ ತ್ವಕ್ಕಿನಲ್ಲಿ ವಿಭೂತಿ\nಎನ್ನ ನೇತ್ರದಲ್ಲಿ ರುದ್ರಾಕ್ಷಿ\nಎನ್ನ ಶ್ರೋತ್ರದಲ್ಲಿ ಪಂಚಾಕ್ಷರಿ\nಇಂತಿವು ಅಷ್ಟಾವರಣಸ್ವರೂಪವಾಗಿ\nಎನ್ನೊಳು ತನ್ನ ಕರುಣಕೃಪೆಯ ತೋರಿದಾತನಮ್ಮ ಶಾಂತಕೂಡಲಸಂಗಮದೇವ.\n"
}