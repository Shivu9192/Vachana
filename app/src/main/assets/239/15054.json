{
    "id": "15054", 
    "vachana": "<font>623<br/>ಗುರುವೇ ಪರಶಿವನು.<br/>ಗುರುವೇ ಸಕಲಾಗಮಮೂರ್ತಿ.<br/>ಗುರುವೇ ಸಕಲ  ವಿದ್ಯಾಸ್ವರೂಪನು.<br/>ಗುರುವೇ ಸಕಲ  ಮಂತ್ರಸ್ವರೂಪನು.<br/>ಗುರುವೇ ಕಲ್ಪವೃಕ್ಷವು, ಕಾಮಧೇನುವು.<br/>ಗುರುವೇ ಪರುಷದ ಖಣಿ, ತವನಿಧಿ.<br/>ಗುರುವೇ ಕರುಣರಸಾಬ್ಧಿ.<br/>ಗುರುವಿನಿಂದಧಿಕ ದೈವವಿಲ್ಲ.<br/>ಸರ್ವಧ್ಯಾನಕ್ಕೆ ಗುರುಧ್ಯಾನವೇ ಅಧಿಕ.<br/>ಸರ್ವಪೂಜೆಗೆ ಗುರುವಿನ ಪಾದಪೂಜೆಯೇ ಅಧಿಕ.<br/>ಸರ್ವಮಂತ್ರಕ್ಕೆ ಗುರುವಿನ ವಾಕ್ಯವೇ ಅಧಿಕ.<br/>ಸರ್ವಮುಕ್ತಿಗೆ ಗುರುವಿನ ಕರುಣಕೃಪೆಯೇ ಅಧಿಕ.<br/>ಸಾಕ್ಷಿ :<br/>''ಧ್ಯಾನಮೂಲಂ ಗುರೋರ್ಮೂರ್ತಿಃ<br/>ಪೂಜಾಮೂಲಂ ಗುರೋಃ ಪದಂ |<br/>ಮಂತ್ರಮೂಲಂ ಗುರೋರ್ವಾಕ್ಯಂ<br/>ಮುಕ್ತಿಮೂಲಂ ಗುರೋಃ ಕೃಪಾ ||''<br/>ಎಂಬುದಾಗಿ, ಇಂತಿವನೆಲ್ಲವನೊಳಕೊಂಡು<br/>ಎನ್ನ ಕರಸ್ಥಲಕ್ಕೆ ಇಷ್ಟಲಿಂಗಸ್ವರೂಪವಾಗಿ<br/>ಮತ್ತೆ ಮನಸ್ಥಲಕ್ಕೆ ಪ್ರಾಣಲಿಂಗಸ್ವರೂಪವಾಗಿ<br/>ಮತ್ತೆ ಭಾವಸ್ಥಲಕ್ಕೆ ಭಾವಲಿಂಗಸ್ವರೂಪವಾಗಿ<br/>ಈ ತ್ರಿವಿಧಮೂರ್ತಿಯೇ ಅಷ್ಟಾವರಣಸ್ವರೂಪವಾಗಿ<br/>ಎನ್ನ ಅ¾ುಹಿನಲ್ಲಿ ಗುರು<br/>ಎನ್ನ ಪ್ರಾಣದಲ್ಲಿ ಲಿಂಗ<br/>ಎನ್ನ ಜ್ಞಾನದಲ್ಲಿ ಜಂಗಮ<br/>ಎನ್ನ ಜಿಹ್ವೆಯಲ್ಲಿ ಪಾದೋದಕ<br/>ಎನ್ನ ನಾಸಿಕದಲ್ಲಿ ಪ್ರಸಾದ<br/>ಎನ್ನ ತ್ವಕ್ಕಿನಲ್ಲಿ ವಿಭೂತಿ<br/>ಎನ್ನ ನೇತ್ರದಲ್ಲಿ ರುದ್ರಾಕ್ಷಿ<br/>ಎನ್ನ ಶ್ರೋತ್ರದಲ್ಲಿ ಪಂಚಾಕ್ಷರಿ<br/>ಇಂತಿವು ಅಷ್ಟಾವರಣಸ್ವರೂಪವಾಗಿ<br/>ಎನ್ನೊಳು ತನ್ನ ಕರುಣಕೃಪೆಯ ತೋರಿದಾತನಮ್ಮ ಶಾಂತಕೂಡಲಸಂಗಮದೇವ.</font>"
}