{
    "id": "15069", 
    "vachana": "ಆದಿ ಮಧ್ಯ ಅವಸಾನ ಹೇಗೆಂದಡೆ:\nಗುರುವಿನ ಕರಕಮಲದಲ್ಲಿ ಹುಟ್ಟಿದುದೇ ಆದಿ.\nಗುರುಲಿಂಗಜಂಗಮ ಪ್ರಸಾದ ಕೊಂಬುದೇ ಮಧ್ಯ.\nಜಂಗಮದಲ್ಲಿ ಲಯವಾದುದೇ ಅವಸಾನ.\nಇದ ತಿಳಿದು ಎಲ್ಲ ಗಣಂಗಳು ಎನಗೆ\nಮತ್ರ್ಯಲೋಕಕ್ಕೆ ಹೋಗಿ ಭಕ್ತಗಣಂಗಳ ಕೈಯಲ್ಲಿ\nಹೊಯಿಸಿಕೊಂಡು, ಬೈಸಿಕೊಂಡು\nಅವರೊಕ್ಕು ಮಿಕ್ಕ ಪ್ರಸಾದವ ಹಾರೈಸಿಕೊಂಡು\nಅವರ ನೆರಮನೆಯ ಅವರವರ ಹೊರ ಮನೆಯಲ್ಲಿರ್ದು\nಅವರ ಕರುಣಪ್ರಸಾದವ ಕೊಂಡು ಬಾಯೆಂದು\nಆe್ಞÉಯನಿತ್ತ ಭೇದವ ಗುರು ಅರುಹಿದನಾಗಿ,\nಗಣದಾಸಿ ವೀರಣ್ಣನೆಂಬ ನಾಮವಾಯಿತ್ತೆನಗೆ.\nಸತ್ಯಣ್ಣನ ಮನೆಯ \n  ನಾನಯ್ಯ.\nನನ್ನನು ತಮ್ಮ ಗಣಂಗಳು ಸಲಹಿ\nಕೃತಾರ್ಥವ ಮಾಡಿದರಯ್ಯಾ.\nಅವರಿಗೇನೆಂದುಪಮಿಸುವೆನಯ್ಯಾ,\nಅವರು ಮಹಾದೇವನಲ್ಲದೆ ಬೇರುಂಟೆ?\nಅವರ ಮನೆಯ ದಾಸಾನುದಾಸ ನಾನು.\nಅವರ ಮನೆಯ ಹೂವಾಡಿಗನು.\nನೂತನ ಗಣಂಗಳೆಲ್ಲರನು ಎನ್ನ\nಇಷ್ಟಲಿಂಗದೊಳಗೆ ತೋರಿದಾತನಮ್ಮ ಶಾಂತಕೂಡಲಸಂಗಮದೇವ.\n"
}