{
    "id": "5069", 
    "vachana": "<font>638<br/>ಆದಿ ಮಧ್ಯ ಅವಸಾನ ಹೇಗೆಂದಡೆ:<br/>ಗುರುವಿನ ಕರಕಮಲದಲ್ಲಿ ಹುಟ್ಟಿದುದೇ ಆದಿ.<br/>ಗುರುಲಿಂಗಜಂಗಮ ಪ್ರಸಾದ ಕೊಂಬುದೇ ಮಧ್ಯ.<br/>ಜಂಗಮದಲ್ಲಿ ಲಯವಾದುದೇ ಅವಸಾನ.<br/>ಇದ ತಿಳಿದು ಎಲ್ಲ ಗಣಂಗಳು ಎನಗೆ<br/>ಮತ್ರ್ಯಲೋಕಕ್ಕೆ ಹೋಗಿ ಭಕ್ತಗಣಂಗಳ ಕೈಯಲ್ಲಿ<br/>ಹೊಯಿಸಿಕೊಂಡು, ಬೈಸಿಕೊಂಡು<br/>ಅವರೊಕ್ಕು ಮಿಕ್ಕ ಪ್ರಸಾದವ ಹಾರೈಸಿಕೊಂಡು<br/>ಅವರ ನೆರಮನೆಯ ಅವರವರ ಹೊರ ಮನೆಯಲ್ಲಿರ್ದು<br/>ಅವರ ಕರುಣಪ್ರಸಾದವ ಕೊಂಡು ಬಾಯೆಂದು<br/>ಆe್ಞÉಯನಿತ್ತ ಭೇದವ ಗುರು ಅರುಹಿದನಾಗಿ,<br/>ಗಣದಾಸಿ ವೀರಣ್ಣನೆಂಬ ನಾಮವಾಯಿತ್ತೆನಗೆ.<br/>ಸತ್ಯಣ್ಣನ ಮನೆಯ ಬಂಟ  ನಾನಯ್ಯ.<br/>ನನ್ನನು ತಮ್ಮ ಗಣಂಗಳು ಸಲಹಿ<br/>ಕೃತಾರ್ಥವ ಮಾಡಿದರಯ್ಯಾ.<br/>ಅವರಿಗೇನೆಂದುಪಮಿಸುವೆನಯ್ಯಾ,<br/>ಅವರು ಮಹಾದೇವನಲ್ಲದೆ ಬೇರುಂಟೆ?<br/>ಅವರ ಮನೆಯ ದಾಸಾನುದಾಸ ನಾನು.<br/>ಅವರ ಮನೆಯ ಹೂವಾಡಿಗನು.<br/>ನೂತನ ಗಣಂಗಳೆಲ್ಲರನು ಎನ್ನ<br/>ಇಷ್ಟಲಿಂಗದೊಳಗೆ ತೋರಿದಾತನಮ್ಮ ಶಾಂತಕೂಡಲಸಂಗಮದೇವ.</font>"
}