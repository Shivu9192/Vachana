{
    "id": "15071", 
    "vachana": "<font>640<br/>ಓಂಕಾರನಾದವು ಪಿಂಡಬ್ರಹ್ಮಾಂಡ ತುಂಬಿಕೊಂಡಿಪ್ಪುದು.<br/>ಮಹಾಜ್ಞಾನಿಗಳಿಗೆ ಪ್ರತ್ಯಕ್ಷವಾಗಿಪ್ಪುದು.<br/>ಆ ನಾದವಿಲ್ಲದಿರ್ದಡೆ ನಿರ್ಜೀವಿಗಳು ಹೇಗೆ ನುಡಿವವು?<br/>ನಿರ್ಜೀವಿ ಯಾವು ಯಾವುವೆಂದಡೆ:<br/>ಕಡುವಿಡಿದ ಶಬ್ದ - ಚರ್ಮವಿದ್ಯೆ ಭೇರಿ  ತಮ್ಮಟ;<br/>ಲೋಹವಿಡಿದ ಶಬ್ದ - ತಾಳ ಕಂಸಾಳ<br/>ಗಂಟೆ ಕಾಳೆ ಕರ್ನೆ ಸಪೂರಿ  ಸನಾಯಿ;<br/>ತಂತಿವಿಡಿದ ಶಬ್ದ - ಕಿನ್ನರಿ ವೀಣೆ<br/>ಕಾಮಾಕ್ಷಿ ತಂಬೂರಿ ರುದ್ರವೀಣೆ.<br/>ಇನ್ನು ಆಕಾಶದೊಳಗೆ ಶಬ್ದವನಿಕ್ಕಿದಡೆ<br/>ಪ್ರತಿಶಬ್ದವ ಕೊಡುವುದು.<br/>ದೇಗುಲದೊಳಗೆ ಹೇಗೆ ನುಡಿದಡೆ ಹಾಗೆ ನುಡಿವುದು.<br/>ಪರಿಪೂರ್ಣವಸ್ತುವಿಲ್ಲದಿರ್ದಡೆ<br/>ಈ ನಿರ್ಜೀವಿಗಳು ಹೇಗೆ ನುಡಿವವು?<br/>ಈ ನಾದ  ಶಬ್ದವು ಆವಾವ ಘಟದೊಳಗೆ ಹೊಕ್ಕು,<br/>ಆ ಘಟಶಬ್ದವ ಕೊಡುತ್ತಿಹುದು<br/>ಆ ಘಟದ ಗುಣವೆಂದು ತಿಳಿವುದು.<br/>ನಮ್ಮ ಗಣಂಗಳು ಆ ಘಟದ ಗುಣಮಂ ಬಿಟ್ಟು<br/>ಪಿಂಡಬ್ರಹ್ಮಾಂಡದೊಳಗಿಪ್ಪ ಪರಿಪೂರ್ಣ ವಸ್ತುವಿನೊಳಗೆ<br/>ಬೆರೆದುದ ಎನ್ನೊಳರುಹಿದಾತನಮ್ಮ ಶಾಂತಕೂಡಲಸಂಗಮದೇವ.</font>"
}