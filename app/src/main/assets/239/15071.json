{
    "id": "15071", 
    "vachana": "ಓಂಕಾರನಾದವು ಪಿಂಡಬ್ರಹ್ಮಾಂಡ ತುಂಬಿಕೊಂಡಿಪ್ಪುದು.\nಮಹಾe್ಞನಿಗಳಿಗೆ ಪ್ರತ್ಯಕ್ಷವಾಗಿಪ್ಪುದು.\nಆ ನಾದವಿಲ್ಲದಿರ್ದಡೆ ನಿರ್ಜೀವಿಗಳು ಹೇಗೆ ನುಡಿವವು?\nನಿರ್ಜೀವಿ ಯಾವು ಯಾವುವೆಂದಡೆ:\nಕಡುವಿಡಿದ ಶಬ್ದ - ಚರ್ಮವಿದ್ಯೆ \n  ತಮ್ಮಟ;\nಲೋಹವಿಡಿದ ಶಬ್ದ - ತಾಳ ಕಂಸಾಳ\nಗಂಟೆ ಕಾಳೆ ಕರ್ನೆ \n  ಸನಾಯಿ;\nತಂತಿವಿಡಿದ ಶಬ್ದ - ಕಿನ್ನರಿ ವೀಣೆ\nಕಾಮಾಕ್ಷಿ ತಂಬೂರಿ ರುದ್ರವೀಣೆ.\nಇನ್ನು ಆಕಾಶದೊಳಗೆ ಶಬ್ದವನಿಕ್ಕಿದಡೆ\nಪ್ರತಿಶಬ್ದವ ಕೊಡುವುದು.\nದೇಗುಲದೊಳಗೆ ಹೇಗೆ ನುಡಿದಡೆ ಹಾಗೆ ನುಡಿವುದು.\nಪರಿಪೂರ್ಣವಸ್ತುವಿಲ್ಲದಿರ್ದಡೆ\nಈ ನಿರ್ಜೀವಿಗಳು ಹೇಗೆ ನುಡಿವವು?\nಈ \n  ಶಬ್ದವು ಆವಾವ ಘಟದೊಳಗೆ ಹೊಕ್ಕು,\nಆ ಘಟಶಬ್ದವ ಕೊಡುತ್ತಿಹುದು\nಆ ಘಟದ ಗುಣವೆಂದು ತಿಳಿವುದು.\nನಮ್ಮ ಗಣಂಗಳು ಆ ಘಟದ ಗುಣಮಂ ಬಿಟ್ಟು\nಪಿಂಡಬ್ರಹ್ಮಾಂಡದೊಳಗಿಪ್ಪ ಪರಿಪೂರ್ಣ ವಸ್ತುವಿನೊಳಗೆ\nಬೆರೆದುದ ಎನ್ನೊಳರುಹಿದಾತನಮ್ಮ ಶಾಂತಕೂಡಲಸಂಗಮದೇವ.\n"
}