{
    "id": "15062", 
    "vachana": "<font>631<br/>ಶಿವನು ಗುರುಭಕ್ತರ ಮನವ ನೋಡುವುದಕ್ಕೆ<br/>ಕಂಟಕವನೊಡ್ಡುವನು, ಅಪರಾಧಗೊಡುವನು,<br/>ಭಾಗ್ಯವೆಲ್ಲ ಬಯಲುಮಾಡುವನು.<br/>ಬಂಧುಗಳೆಲ್ಲರ ವೈರಿಗಳ ಮಾಡುವನು,<br/>ದೇಶತ್ಯಾಗವ ಮಾಡಿಸುವನು,<br/>ಭಯಭೀತಿಯನೊಡ್ಡುವನು,<br/>ಮನಕ್ಕೆ ಅಧೈರ್ಯವ ತೋರುವನು.<br/>ಸಾಕ್ಷಿ:<br/>'ಪುಣ್ಯಮೇಕೋ ಮಹಾಬಂಧುಃ ಪಾಪಮೇಕೋ ಮಹಾರಿಪುಃ |<br/>ಅಸಂತೋಷೋ ಮಹಾವ್ಯಾಧಿಃ ಧೈರ್ಯಂ ಸರ್ವತ್ರಸಾಧನಂ || ''<br/>ಎಂದುದಾಗಿ,<br/>''ಅಪರಾಧ್ಯೋರ್ಥನಾಶಂ ಚ ವಿರೋಧೋ ಬಾಂಧವೇಷು ಚ |<br/>ದೇಶತ್ಯಾಗೋ ಮಹಾವ್ಯಾಧಿಃ ಮದ್ಭಕ್ತಸ್ಯ ಸುಲಕ್ಷಣಂ || ''<br/>ಇಂತೀ ದುಃಖವೆಲ್ಲವು<br/>ಶಿವನ ಅನುಜ್ಞಾÉಯಿಂದ ಬಂದವೆಂದು ತಿಳಿದು,<br/>ಗುರುಲಿಂಗಜಂಗಮಕ್ಕೆ ಬಲಗೊಂಡು<br/>ನೀವೇ ಗತಿಯೆಂದು ನೀವೇ ಮತಿಯೆಂದು,<br/>ನೀವು ಹಾಲಲದ್ದಿರಿ ನೀರಲದ್ದಿರಿ<br/>ಎಂಬ ಭಾವದಲ್ಲಿದ್ದಡೆ<br/>ಅವರ ಶಿವನು ತನ್ನ ಗರ್ಭದಲ್ಲಿ ಇಂಬಿಟ್ಟುಕೊಂಬನು.<br/>ನಮ್ಮ ಶಾಂತಕೂಡಲಸಂಗಮದೇವತನ್ನ ನಂಬಿದವರ ಹೃದಯದಲ್ಲಿಪ್ಪನು.</font>"
}