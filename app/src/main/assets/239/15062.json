{
    "id": "15062", 
    "vachana": "ಶಿವನು ಗುರುಭಕ್ತರ ಮನವ ನೋಡುವುದಕ್ಕೆ\nಕಂಟಕವನೊಡ್ಡುವನು, ಅಪರಾಧಗೊಡುವನು,\nಭಾಗ್ಯವೆಲ್ಲ ಬಯಲುಮಾಡುವನು.\nಬಂಧುಗಳೆಲ್ಲರ ವೈರಿಗಳ ಮಾಡುವನು,\nದೇಶತ್ಯಾಗವ ಮಾಡಿಸುವನು,\nಭಯಭೀತಿಯನೊಡ್ಡುವನು,\nಮನಕ್ಕೆ ಅಧೈರ್ಯವ ತೋರುವನು.\nಸಾಕ್ಷಿ:\n'ಪುಣ್ಯಮೇಕೋ ಮಹಾಬಂಧುಃ ಪಾಪಮೇಕೋ ಮಹಾರಿಪುಃ |\nಅಸಂತೋಷೋ ಮಹಾವ್ಯಾಧಿಃ ಧೈರ್ಯಂ ಸರ್ವತ್ರಸಾಧನಂ || ''\nಎಂದುದಾಗಿ,\n''ಅಪರಾಧ್ಯೋರ್ಥನಾಶಂ ಚ ವಿರೋಧೋ ಬಾಂಧವೇಷು ಚ |\nದೇಶತ್ಯಾಗೋ ಮಹಾವ್ಯಾಧಿಃ ಮದ್ಭಕ್ತಸ್ಯ ಸುಲಕ್ಷಣಂ || ''\nಇಂತೀ ದುಃಖವೆಲ್ಲವು\nಶಿವನ ಅನುe್ಞÉಯಿಂದ ಬಂದವೆಂದು ತಿಳಿದು,\nಗುರುಲಿಂಗಜಂಗಮಕ್ಕೆ ಬಲಗೊಂಡು\nನೀವೇ ಗತಿಯೆಂದು ನೀವೇ ಮತಿಯೆಂದು,\nನೀವು ಹಾಲಲದ್ದಿರಿ ನೀರಲದ್ದಿರಿ\nಎಂಬ ಭಾವದಲ್ಲಿದ್ದಡೆ\nಅವರ ಶಿವನು ತನ್ನ ಗರ್ಭದಲ್ಲಿ ಇಂಬಿಟ್ಟುಕೊಂಬನು.\nನಮ್ಮ ಶಾಂತಕೂಡಲಸಂಗಮದೇವತನ್ನ ನಂಬಿದವರ ಹೃದಯದಲ್ಲಿಪ್ಪನು.\n"
}