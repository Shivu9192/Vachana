{
    "id": "/15072", 
    "vachana": "ಭಕ್ತಗಣಂಗಳು ನಮಸ್ಕಾರವ ಮಾಡುವ ಕ್ರಮವು:\nಗುರುವಿಗೆ ದೀರ್ಘದಂಡ ನಮಸ್ಕಾರವ ಮಾಡಿದಡೆ\nಹಿಂದಣ ಜನ್ಮದ ಪಾತಕದ ಪರಿಹಾರವು.\nಲಿಂಗಕ್ಕೆ ಕರಮುಟ್ಟಿ ನಮಸ್ಕಾರವ ಮಾಡಿದಡೆ\nಉರಿಯುಂಡ ಕರ್ಪುರದ ಹಾಗೆ ಆಗುವುದು.\nಜಂಗಮಕ್ಕೆ ತಲಮುಟ್ಟಿ ನಮಸ್ಕಾರವ ಮಾಡಿದಡೆ\nನಿಜಮುಕ್ತಿಯಾಗುವುದು.\nಭಕ್ತಂಗೆ ಸಾಷ್ಟಾಂಗ ನಮಸ್ಕಾರವು.\nಅಭಯಂಗೆ ಸಾಷ್ಟಾಂಗ ನಮಸ್ಕಾರವು.\nಏಕೆಂದಡೆ, ಆ ಭಕ್ತನ ಹೃದಯದಲ್ಲಿ\nಅಷ್ಟಾವರಣಮೂರ್ತಿಗಳಿಹರು.\nಅದಕ್ಕೆ ಭಕ್ತಂಗೆ ಅಷ್ಟಾಂಗಭೂಮಿಗೆ ಹೊಂದಿ\nನಮಸ್ಕಾರವ ಮಾಡಿದಡೆ ಗಣಪದವಿಯಪ್ಪುದು.\nಇದಕ್ಕೆ ತ್ರಿಕರಣಶುದ್ಭವಾಗಿ ವಂಚನೆಯಿಲ್ಲದೆ\nತನು-ಮನ-ಧನವನೊಪ್ಪಿಸಿ\nಈ ಚತುರ್ವಿಧಮೂರ್ತಿಗಳಿಗೆ\nನಮಸ್ಕಾರವ ಮಾಡಿದಡೆ ನಾಲ್ಕು ಪದವಿ\nಸಿದ್ಧವಪ್ಪುದು ತಪ್ಪದು ಶಾಶ್ವತಎಂದಾತ ನಮ್ಮ ಶಾಂತಕೂಡಲಸಂಗಮದೇವ.\n"
}