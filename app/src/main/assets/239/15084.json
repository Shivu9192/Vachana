{
    "id": "15084", 
    "vachana": "ಅಖಂಡ ಗೋಳಕಾಕಾರ ಮಹಾಲಿಂಗದ \n  ಎಂತೆಂದಡೆ :\nಸದ್ಯೋಜಾತಮುಖದಿಂದಾದ ಪೃಥ್ವಿ\nಲಿಂಗಕ್ಕೆ ಪತ್ರಿ ಪುಷ್ಪ ಬೇಕೆಂದು\nಅನಂತ ಪತ್ರಿ ಪುಷ್ಪಗಳಿಂದ ಅರ್ಚಿಸುತ್ತಿಹುದು.\nವಾಮದೇವಮುಖದಿಂದಾದಪ್ಪು\nಲಿಂಗಕ್ಕೆ ಮಜ್ಜನಕ್ಕೆರೆಯಬೇಕೆಂದು\nಸಪ್ತಸಮುದ್ರ ದಶಗಂಗೆಗಳ ಕುಂಭವ ಮಾಡಿ,\nಕೆರೆ ಬಾವಿಗಳ ಪಂಚಪಾತ್ರೆಯ ಮಾಡಿ,\nಮಜ್ಜನ ನೀಡಿಸುತ್ತಿಹುದು.\nಅಘೋರಮುಖದಿಂದಾದ ಅಗ್ನಿ\nಲಿಂಗಕ್ಕೆ ಧೂಪ ದೀಪ ಆರತಿಗಳಾಗಬೇಕೆಂದು,\nಕಾಷ್ಠದಲ್ಲಿ ಪಾಷಾಣದಲ್ಲಿ ಬೆಳಗುತ್ತಿಹುದು.\nತತ್ಪುರುಷಮುಖದಿಂದಾದ ವಾಯು\nಲಿಂಗಕ್ಕೆ ಜಪವ ಮಾಡುತ್ತಿಹುದು.\nಈಶಾನ್ಯ ಮುಖದಿಂದಾದ ಆಕಾಶ\nಲಿಂಗಕ್ಕೆ \n  ಮೊದಲಾದ ನಾದಂಗಳ ಬಾರಿಸುತ್ತಿಹುದು.\nಗೋಪ್ಯಮುಖದಿಂದಾದ ಆತ್ಮನು ಲಿಂಗಕ್ಕೆ ಸಿಂಹಾಸನವಾಗಿರ್ಪುದು.\nಮನ ಚಕ್ಷುವಿನಿಂದಾದ ಚಂದ್ರ-ಸೂರ್ಯರು ದೀವಿಗೆಯಾಗಿಹರು.\nಇಂತಪ್ಪ ಘನವಸ್ತು ಎರಡಾಗಿ\nತನ್ನ ವಿನೋದಕ್ಕೆ ಅರ್ಪಿಸಿಕೊಂಬಾತನು ತಾನೇ,\nಅರ್ಪಿಸುವಾತನು ತಾನೇ.\nಇಂತಪ್ಪ ಘನಲಿಂಗವು ಕರಸ್ಥಲದೊಳಗೆ\nಚುಳುಕಾಗಿ ನಿಂದ ನಿಲವ ಎನ್ನೊಳರುಹಿದಾತನಮ್ಮ ಶಾಂತಕೂಡಲಸಂಗಮದೇವ.\n"
}