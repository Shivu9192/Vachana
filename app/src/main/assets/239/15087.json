{
    "id": "/15087", 
    "vachana": "ನಾಲ್ಕು ವೇದ, ಆರು ಶಾಸ್ತ್ರ, ಹದಿನೆಂಟು ಪುರಾಣ,\nಇಪ್ಪತ್ತೆಂಟು ದಿವ್ಯಾಗಮಂಗಳು\nಇವು ಯಾಕೆ ನಿರ್ಮಾಣ ಮಾಡಿದಿರಿ ಸ್ವಾಮಿ ?\nದಯದಿಂದ ಕರುಣಿಪುದು.\nಕೇಳಯ್ಯ ಮಗನೆ :\nಹರಿ \n  ಬ್ರಹ್ಮಾದಿಗಳು\nದೇವ \n  ಮಾನವರುಗಳು\nಎಂಬತ್ತೆಂಟು ಕೋಟಿ ಮುನಿಗಳು\nಇವರೆಲ್ಲರು ಮನವ ನಿಲಿಸಿಹೆವೆಂದು ಬಿನ್ನಹ ಮಾಡಿಕೊಳ್ಳಲು\nಶಿವನು \n  \n  ಸ್ಮøತಿ ಶಾಸ್ತ್ರವ ನಿರ್ಮಾಣ ಮಾಡಿದನು.\n'ವೇದಾಂತತತ್ತ್ವಮದಿsಕಂ ನವನೀತಸಾರಂ' ಎಂಬುದಾಗಿ,\nವೇದ ಮೊದಲಾದುವೆಲ್ಲವು ಮಜ್ಜಿಗೆ ಹಾಗೆ,\nಪುರಾತನರ ವಚನಗಳು ಗುರುವಾಕ್ಯವೆಲ್ಲವು ಬೆಣ್ಣೆ ಹಾಗೆ.\nಈ ಗುರುವಾಕ್ಯವಿಡಿದು ಲಿಂಗದಲ್ಲಿ ಮನವ ನಿಲಿಸಿದಡೆ\nಸರ್ವ ಶಾಸ್ತ್ರವೇಕೆ ?\nಮನವು ಲಿಂಗದಲ್ಲಿ ನಿಲ್ಲದಿರ್ದಡೆ, ಏನು ಮಾಡಿದಡೂ ನಿಷ್ಫಲ.\nಇದನು ಮಹಾe್ಞನಿಗಳು ತಿಳಿದು\nಗುರುವಿನ ಕರುಣೆಯ ಕೃಪೆಯಿಂದ ಲಿಂಗದಲ್ಲಿ ಬೆರೆದು\nಲಿಂಗವೇ ತಾನು ತಾನಾಗಿ,\nಜ್ಯೋತಿಗೆ ಜ್ಯೋತಿ ಕೂಡಿದಂತೆ ನಿಜಲಿಂಗೈಕ್ಯರಾದರು ಎಂದಾತನಮ್ಮ ಶಾಂತಕೂಡಲಸಂಗಮದೇವ.\n"
}