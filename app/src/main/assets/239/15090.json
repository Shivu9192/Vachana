{
    "id": "5090", 
    "vachana": "<font>659<br/>ನಿರಾಕಾರ ಪರವಸ್ತು ಹೇಗೆಂದಡೆ :<br/>ಹೆಣ್ಣಲ್ಲ ಗಂಡಲ್ಲ, ಬೀಜವಲ್ಲ ವೃಕ್ಷವಲ್ಲ,<br/>ಆಕಾರವಲ್ಲ ನಿರಾಕಾರವಲ್ಲ, ಸ್ವೇತವಲ್ಲ ಪೀತವಲ್ಲ,<br/>ಹರಿತವಲ್ಲ ಮಾಂಜಿಷ್ಟವಲ್ಲ, ಕಪೆÇೀತವಲ್ಲ, ಮಾಣಿಕ್ಯವಲ್ಲ.<br/>ಆತನು ವರ್ಣಾತೀತನು, ವಾಙ್ಮನಕ್ಕಗೋಚರನು.<br/>ಇಂತಪ್ಪ ವಸ್ತುವಿನೊಳಗೆ ಬೆರೆವ ಪರಿಯೆಂತೆಂದಡೆ :<br/>ಗುರುವಿನ ವಾಕ್ಯವಿಡಿದು ಆಚರಿಸಿದವನು ಐಕ್ಯನು.<br/>ಹೇಗೆಂದಡೆ : ಎಲೆಯಿಲ್ಲದ ವೃಕ್ಷದಂತೆ,<br/>ಸಮುದ್ರದೊಳಗೆ ನೊರೆ ತೆರೆ ಬುದ್ಬುದಾಕಾರ  ಅಡಗಿದ ಹಾಗೆ<br/>ಭಕ್ತನು ಮಹೇಶ್ವರನೊಳಡಗಿ,<br/>ಆ ಮಹೇಶ್ವರನು ಪ್ರಸಾದಿಯೊಳಡಗಿ,<br/>ಆ ಪ್ರಸಾದಿಯು ಪ್ರಾಣಲಿಂಗಿಯೊಳಡಗಿ,<br/>ಆ ಪ್ರಾಣಲಿಂಗಿಯು ಶರಣನೊಳಡಗಿ,<br/>ಆ ಶರಣ ಐಕ್ಯನೊಳಡಗಿ,<br/>ಆ ಐಕ್ಯನು ನಿರವಯದೊಳು ಕೂಡಿ<br/>ಕ್ಷೀರವು ಕ್ಷೀರವ ಕೂಡಿದಂತೆ<br/>ನೀರು ನೀರ  ಕೂಡಿದಂತೆ<br/>ಜ್ಯೋತಿ ಜ್ಯೋತಿಯ ಕೂಡಿದಂತೆ<br/>ಬಯಲು ಬಯಲ ಕೂಡಿ<br/>ಚಿದ್ಬಯಲುವಾಗಿ ನಿಂದ ನಿಲವ ಲಿಂಗದೊಳರುಹಿ<br/>ಮೂವತ್ತಾರುಲಿಂಗದ ಮುಖದಿಂದಾದ<br/>ಮೂವತ್ತಾರು ವಚನವ ಓದಿದವರು ಕೇಳಿದವರು<br/>ಸದ್ಯೋನ್ಮುಕ್ತರಪ್ಪುದು ತಪ್ಪದು ಎಂದಾತನಮ್ಮ ಶಾಂತಕೂಡಲಸಂಗಮದೇವ.</font>"
}