{
    "id": "15090", 
    "vachana": "ನಿರಾಕಾರ ಪರವಸ್ತು ಹೇಗೆಂದಡೆ :\nಹೆಣ್ಣಲ್ಲ ಗಂಡಲ್ಲ, ಬೀಜವಲ್ಲ ವೃಕ್ಷವಲ್ಲ,\nಆಕಾರವಲ್ಲ ನಿರಾಕಾರವಲ್ಲ, ಸ್ವೇತವಲ್ಲ ಪೀತವಲ್ಲ,\nಹರಿತವಲ್ಲ ಮಾಂಜಿಷ್ಟವಲ್ಲ, ಕಪೆÇೀತವಲ್ಲ, ಮಾಣಿಕ್ಯವಲ್ಲ.\nಆತನು ವರ್ಣಾತೀತನು, ವಾಙ್ಮನಕ್ಕಗೋಚರನು.\nಇಂತಪ್ಪ ವಸ್ತುವಿನೊಳಗೆ ಬೆರೆವ ಪರಿಯೆಂತೆಂದಡೆ :\nಗುರುವಿನ ವಾಕ್ಯವಿಡಿದು ಆಚರಿಸಿದವನು ಐಕ್ಯನು.\nಹೇಗೆಂದಡೆ : ಎಲೆಯಿಲ್ಲದ ವೃಕ್ಷದಂತೆ,\nಸಮುದ್ರದೊಳಗೆ ನೊರೆ ತೆರೆ \n  ಅಡಗಿದ ಹಾಗೆ\nಭಕ್ತನು ಮಹೇಶ್ವರನೊಳಡಗಿ,\nಆ ಮಹೇಶ್ವರನು ಪ್ರಸಾದಿಯೊಳಡಗಿ,\nಆ ಪ್ರಸಾದಿಯು ಪ್ರಾಣಲಿಂಗಿಯೊಳಡಗಿ,\nಆ ಪ್ರಾಣಲಿಂಗಿಯು ಶರಣನೊಳಡಗಿ,\nಆ ಶರಣ ಐಕ್ಯನೊಳಡಗಿ,\nಆ ಐಕ್ಯನು ನಿರವಯದೊಳು ಕೂಡಿ\nಕ್ಷೀರವು ಕ್ಷೀರವ ಕೂಡಿದಂತೆ\nನೀರು \n  ಕೂಡಿದಂತೆ\nಜ್ಯೋತಿ ಜ್ಯೋತಿಯ ಕೂಡಿದಂತೆ\nಬಯಲು ಬಯಲ ಕೂಡಿ\nಚಿದ್ಬಯಲುವಾಗಿ ನಿಂದ ನಿಲವ ಲಿಂಗದೊಳರುಹಿ\nಮೂವತ್ತಾರುಲಿಂಗದ ಮುಖದಿಂದಾದ\nಮೂವತ್ತಾರು ವಚನವ ಓದಿದವರು ಕೇಳಿದವರು\nಸದ್ಯೋನ್ಮುಕ್ತರಪ್ಪುದು ತಪ್ಪದು ಎಂದಾತನಮ್ಮ ಶಾಂತಕೂಡಲಸಂಗಮದೇವ.\n"
}