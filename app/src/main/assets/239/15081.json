{
    "id": "5081", 
    "vachana": "<font>650<br/>ಕುಲ ಎಷ್ಟು ಎಂದಡೆ, ಎರಡು ಕುಲ.<br/>ಅವಾವೆಂದಡೆ : ಭವಿ  ಒಂದು ಕುಲ, ಭಕ್ತ ಒಂದು ಕುಲ.<br/>ಅಷ್ಟಾವರಣವೇ ಅಂಗವಾಗಿ,<br/>ಪಂಚಾಚಾರವೇ ಪ್ರಾಣವಾಗಿಪ್ಪ<br/>ಭಕ್ತರ ಕುಲವನರಸಿದಡೆ<br/>ಬಾರದ ಭವಂಗಳಲ್ಲಿ ಬಪ್ಪುದು ತಪ್ಪುದು.<br/>ನೀರಿಂದಾದ ಮುತ್ತು  ಮರಳಿ ಉದಕವಪ್ಪುದೆ ?<br/>ಆಕಾಶಕ್ಕೆ ಹೋದ ಹೊಗೆ ಹಿಂದಕ್ಕೆ ಬಪ್ಪುದೆ ?<br/>ಮಣ್ಣಿಂದಾದ ಮಡಕೆ ಮತ್ತೆ ಮಣ್ಣಪ್ಪುದೆ ?<br/>ಮತ್ತೆ ವಾಮನಮುನಿ ಹಿರಿಯ ಭಕ್ತರ ಮನೆಯ<br/>ಬಿನ್ನಹವ ಕೈಕೊಂಡು<br/>ಕುಲಕಂಜಿ ಉಣಲೊಲ್ಲದೆ ಹೋದ ನಿಮಿತ್ತದಿಂದ,<br/>ಹಾವಿನಹಾಳ ಕಲ್ಲಯ್ಯಗಳ ಮನೆಯ<br/>ಶ್ವಾನನಾಗಿ ಹುಟ್ಟಲಿಲ್ಲವೆ ?<br/>ಅದು ಕಾರಣ, ಶಿವಭಕ್ತರ ಒಕ್ಕುಮಿಕ್ಕ<br/>ಪ್ರಸಾದವ ಕೊಳಬೇಕು ಎಂದಾತನಮ್ಮ ಶಾಂತಕೂಡಲಸಂಗಮದೇವ.</font>"
}