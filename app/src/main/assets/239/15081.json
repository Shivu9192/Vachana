{
    "id": "/15081", 
    "vachana": "ಕುಲ ಎಷ್ಟು ಎಂದಡೆ, ಎರಡು ಕುಲ.\nಅವಾವೆಂದಡೆ : \n  ಒಂದು ಕುಲ, ಭಕ್ತ ಒಂದು ಕುಲ.\nಅಷ್ಟಾವರಣವೇ ಅಂಗವಾಗಿ,\nಪಂಚಾಚಾರವೇ ಪ್ರಾಣವಾಗಿಪ್ಪ\nಭಕ್ತರ ಕುಲವನರಸಿದಡೆ\nಬಾರದ ಭವಂಗಳಲ್ಲಿ ಬಪ್ಪುದು ತಪ್ಪುದು.\nನೀರಿಂದಾದ \n  ಮರಳಿ ಉದಕವಪ್ಪುದೆ ?\nಆಕಾಶಕ್ಕೆ ಹೋದ ಹೊಗೆ ಹಿಂದಕ್ಕೆ ಬಪ್ಪುದೆ ?\nಮಣ್ಣಿಂದಾದ ಮಡಕೆ ಮತ್ತೆ ಮಣ್ಣಪ್ಪುದೆ ?\nಮತ್ತೆ ವಾಮನಮುನಿ ಹಿರಿಯ ಭಕ್ತರ ಮನೆಯ\nಬಿನ್ನಹವ ಕೈಕೊಂಡು\nಕುಲಕಂಜಿ ಉಣಲೊಲ್ಲದೆ ಹೋದ ನಿಮಿತ್ತದಿಂದ,\nಹಾವಿನಹಾಳ ಕಲ್ಲಯ್ಯಗಳ ಮನೆಯ\nಶ್ವಾನನಾಗಿ ಹುಟ್ಟಲಿಲ್ಲವೆ ?\nಅದು ಕಾರಣ, ಶಿವಭಕ್ತರ ಒಕ್ಕುಮಿಕ್ಕ\nಪ್ರಸಾದವ ಕೊಳಬೇಕು ಎಂದಾತನಮ್ಮ ಶಾಂತಕೂಡಲಸಂಗಮದೇವ.\n"
}