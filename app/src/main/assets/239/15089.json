{
    "id": "15089", 
    "vachana": "<font>658<br/>ಲಿಂಗದೊಳಗೆ ಅಖಿಳಾಂಡಕೋಟಿ ಬ್ರಹ್ಮಾಂಡಗಳಡಗಿಹವು.<br/>ಲಿಂಗವು ತಾನು ಬ್ರಹ್ಮಾಂಡದೊಳಡಗಿ<br/>ಆ ಬ್ರಹ್ಮಾಂಡವು ಲಿಂಗವು ತನ್ನೊಳಡಗಿದ ಭೇದವು<br/>ಶಾಸ್ತ್ರವ ಬಲ್ಲವರಿಗೆ ಕಾಣಿಸದು,<br/>ಆಗಮಯುಕ್ತರಿಗೆ ತಿಳಿಯದು ;<br/>ಕರ್ಮ ಭೂಭಾರಿಗಳಿಗೆ ಸಲ್ಲದು.<br/>ಇದನ್ನು ಭಕ್ತಗಣಂಗಳಿಗೆ ಗುರು ಪ್ರತ್ಯಕ್ಷಮಂ ಮಾಡಿ<br/>ತೋರಿಸಿದ ಭೇದವು ಎಂತೆಂದಡೆ :<br/>ಕರಿ ಕನ್ನಡಿಯೊಳಡಗಿದ ಹಾಗೆ ;<br/>ಮುಗಿಲ ಮರೆಯ ಸೂರ್ಯನ ಹಾಗೆ<br/>ನೇತ್ರದ ಕೊನೆಯೊಳಗೆ ಆಕಾಶವಡಗಿದ ಹಾಗೆ,<br/>ನೆಲದ ಮರೆಯ ನಿಧಾನದ ಹಾಗೆ<br/>ಬೀಜದೊಳಡಗಿದ ವೃಕ್ಷದ ಹಾಗೆ.<br/>ಈ ಭೇದವು ಗುರುಭಕ್ತರಂಶಿಕರಾದವರಿಗೆ ಸಾಧ್ಯವಲ್ಲದೆ<br/>ಉಳಿದ ಭಿನ್ನ ಜ್ಞಾನಿಗಳೆತ್ತ ಬಲ್ಲರು ಎಂದಾತನಮ್ಮ ಶಾಂತಕೂಡಲಸಂಗಮದೇವ.</font>"
}