{
    "id": "15089", 
    "vachana": "ಲಿಂಗದೊಳಗೆ ಅಖಿಳಾಂಡಕೋಟಿ ಬ್ರಹ್ಮಾಂಡಗಳಡಗಿಹವು.\nಲಿಂಗವು ತಾನು ಬ್ರಹ್ಮಾಂಡದೊಳಡಗಿ\nಆ ಬ್ರಹ್ಮಾಂಡವು ಲಿಂಗವು ತನ್ನೊಳಡಗಿದ ಭೇದವು\nಶಾಸ್ತ್ರವ ಬಲ್ಲವರಿಗೆ ಕಾಣಿಸದು,\nಆಗಮಯುಕ್ತರಿಗೆ ತಿಳಿಯದು ;\nಕರ್ಮ ಭೂಭಾರಿಗಳಿಗೆ ಸಲ್ಲದು.\nಇದನ್ನು ಭಕ್ತಗಣಂಗಳಿಗೆ ಗುರು ಪ್ರತ್ಯಕ್ಷಮಂ ಮಾಡಿ\nತೋರಿಸಿದ ಭೇದವು ಎಂತೆಂದಡೆ :\nಕರಿ ಕನ್ನಡಿಯೊಳಡಗಿದ ಹಾಗೆ ;\nಮುಗಿಲ ಮರೆಯ ಸೂರ್ಯನ ಹಾಗೆ\nನೇತ್ರದ ಕೊನೆಯೊಳಗೆ ಆಕಾಶವಡಗಿದ ಹಾಗೆ,\nನೆಲದ ಮರೆಯ ನಿಧಾನದ ಹಾಗೆ\nಬೀಜದೊಳಡಗಿದ ವೃಕ್ಷದ ಹಾಗೆ.\nಈ ಭೇದವು ಗುರುಭಕ್ತರಂಶಿಕರಾದವರಿಗೆ ಸಾಧ್ಯವಲ್ಲದೆ\nಉಳಿದ ಭಿನ್ನ e್ಞನಿಗಳೆತ್ತ ಬಲ್ಲರು ಎಂದಾತನಮ್ಮ ಶಾಂತಕೂಡಲಸಂಗಮದೇವ.\n"
}