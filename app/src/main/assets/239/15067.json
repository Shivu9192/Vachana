{
    "id": "5067", 
    "vachana": "<font>636<br/>ನಮ್ಮ ಗಣಂಗಳ ಸಹವಾಸದಿಂದೆ<br/>ಏನೇನು ಫಲಪದವಿಯಾಯಿತ್ತೆಂದಡೆ,<br/>ಅಷ್ಟಾವರಣಂಗಳು ಸಾಧ್ಯವಾದವು.<br/>ಸಾಧ್ಯವಾದ ಕಾರಣ,<br/>ಶ್ರೀಗುರುವು ಎನ್ನ ಕರಸ್ಥಲಕ್ಕೆ ಲಿಂಗವ ಕೊಟ್ಟ,<br/>ಎಂದೆಂದಿಗೂ ಸತಿ-ಪತಿ ಭಾವ ತಪ್ಪಬೇಡವೆಂದು<br/>ಗಣಂಗಳ ಸಾಕ್ಷಿಯ ಮಾಡಿ,<br/>ನೀನು ಅಂಗವಾಗಿ ಲಿಂಗವೇ ಪ್ರಾಣವಾಗಿರಿಯೆಂದು<br/>ಇಬ್ಬರಿಗೂ ಆe್ಞÉಯ ಮಾಡಿದ ಕಾರಣ<br/>ಎನ್ನಂಗವೇ ನಿನ್ನಂಗ, ಎನ್ನ ಪ್ರಾಣವೇ ನಿನ್ನ ಪ್ರಾಣ.<br/>ನಿನ್ನ ಪ್ರಾಣವೇ ಎನ್ನ ಪ್ರಾಣವಾದ ಮೇಲೆ<br/>ಎನ್ನ ಮಾನಾಪಮಾನ ನಿಮ್ಮದಯ್ಯಾ,<br/>ಎನ್ನ ಹಾನಿ ವೃದ್ಧಿ ನಿಮ್ಮದಯ್ಯಾ.<br/>ನೀವು ಈರೇಳು  ಲೋಕದ ಒಡೆಯರೆಂಬುದ<br/>ನಾನು ಬಲ್ಲೆನಯ್ಯಾ.<br/>ಬಲ್ಲೆನಾಗಿ, ಪುರುಷರ ದೊರೆತನ ಹೆಂಡರಿಗಲ್ಲದೆ ಬೇರುಂಟೆ?<br/>ಎನ್ನ ಸುಖದುಃಖವೆ ನಿನ್ನದಯ್ಯ,<br/>ನಿನ್ನ ಸುಖದುಃಖವೆ ಎನ್ನದಯ್ಯ,<br/>ಅದಕ್ಕೆ ಎನ್ನ ತನುಮನಧನವ ಸೂಸಲೀಯದೆ<br/>ನಿಮ್ಮೊಡವೆ ನೀವು ಜೋಕೆಯ ಮಾಡಿಕೊಳ್ಳಿರಿ.<br/>ಜೋಕೆಯ ಮಾಡದಿದ್ದಡೆ ಗಣಂಗಳಿಗೆ ಹೇಳುವೆ,<br/>ಏಕೆಂದರೆ ಗಣಂಗಳು ಸಾಕ್ಷಿಯಾಗಿದ್ದ ಕಾರಣ.<br/>ಆಗ ಆ[ಣೆ]ಯ ಮಾತು ಹೇಳಬಹುದೆಯೆಂದಡೆ<br/>ಆಗ ಎನಗೆ ಪ್ರತ್ಯುತ್ತರವಿಲ್ಲ ಸ್ವಾಮಿ.<br/>ನಿಮ್ಮ ಒಡವೆ ನಿಮಗೆ ಒಪ್ಪಿಸುವೆನೆಂದರುಹಿದನುನಮ್ಮ ಶಾಂತಕೂಡಲಸಂಗಮದೇವ.</font>"
}