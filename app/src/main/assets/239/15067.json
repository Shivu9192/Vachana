{
    "id": "/15067", 
    "vachana": "ನಮ್ಮ ಗಣಂಗಳ ಸಹವಾಸದಿಂದೆ\nಏನೇನು ಫಲಪದವಿಯಾಯಿತ್ತೆಂದಡೆ,\nಅಷ್ಟಾವರಣಂಗಳು ಸಾಧ್ಯವಾದವು.\nಸಾಧ್ಯವಾದ ಕಾರಣ,\nಶ್ರೀಗುರುವು ಎನ್ನ ಕರಸ್ಥಲಕ್ಕೆ ಲಿಂಗವ ಕೊಟ್ಟ,\nಎಂದೆಂದಿಗೂ ಸತಿ-ಪತಿ ಭಾವ ತಪ್ಪಬೇಡವೆಂದು\nಗಣಂಗಳ ಸಾಕ್ಷಿಯ ಮಾಡಿ,\nನೀನು ಅಂಗವಾಗಿ ಲಿಂಗವೇ ಪ್ರಾಣವಾಗಿರಿಯೆಂದು\nಇಬ್ಬರಿಗೂ ಆe್ಞÉಯ ಮಾಡಿದ ಕಾರಣ\nಎನ್ನಂಗವೇ ನಿನ್ನಂಗ, ಎನ್ನ ಪ್ರಾಣವೇ ನಿನ್ನ ಪ್ರಾಣ.\nನಿನ್ನ ಪ್ರಾಣವೇ ಎನ್ನ ಪ್ರಾಣವಾದ ಮೇಲೆ\nಎನ್ನ ಮಾನಾಪಮಾನ ನಿಮ್ಮದಯ್ಯಾ,\nಎನ್ನ ಹಾನಿ ವೃದ್ಧಿ ನಿಮ್ಮದಯ್ಯಾ.\nನೀವು \n  ಲೋಕದ ಒಡೆಯರೆಂಬುದ\nನಾನು ಬಲ್ಲೆನಯ್ಯಾ.\nಬಲ್ಲೆನಾಗಿ, ಪುರುಷರ ದೊರೆತನ ಹೆಂಡರಿಗಲ್ಲದೆ ಬೇರುಂಟೆ?\nಎನ್ನ ಸುಖದುಃಖವೆ ನಿನ್ನದಯ್ಯ,\nನಿನ್ನ ಸುಖದುಃಖವೆ ಎನ್ನದಯ್ಯ,\nಅದಕ್ಕೆ ಎನ್ನ ತನುಮನಧನವ ಸೂಸಲೀಯದೆ\nನಿಮ್ಮೊಡವೆ ನೀವು ಜೋಕೆಯ ಮಾಡಿಕೊಳ್ಳಿರಿ.\nಜೋಕೆಯ ಮಾಡದಿದ್ದಡೆ ಗಣಂಗಳಿಗೆ ಹೇಳುವೆ,\nಏಕೆಂದರೆ ಗಣಂಗಳು ಸಾಕ್ಷಿಯಾಗಿದ್ದ ಕಾರಣ.\nಆಗ ಆ[ಣೆ]ಯ ಮಾತು ಹೇಳಬಹುದೆಯೆಂದಡೆ\nಆಗ ಎನಗೆ ಪ್ರತ್ಯುತ್ತರವಿಲ್ಲ ಸ್ವಾಮಿ.\nನಿಮ್ಮ ಒಡವೆ ನಿಮಗೆ ಒಪ್ಪಿಸುವೆನೆಂದರುಹಿದನುನಮ್ಮ ಶಾಂತಕೂಡಲಸಂಗಮದೇವ.\n"
}