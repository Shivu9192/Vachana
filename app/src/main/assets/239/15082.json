{
    "id": "15082", 
    "vachana": "<font>651<br/>ಶಿವಭಕ್ತ ಆವ ಊರೊಳಗಿದ್ದರೇನು ?<br/>ಆವ ಕೇರಿಯಲಿದ್ದರೇನು ?<br/>ಹೊಲಗೇರಿಯೊಳಗಿದ್ದರೇನು ?<br/>ಶಿವಭಕ್ತನಿದ್ದುದೇ ಕೈಲಾಸ !<br/>ಆತನ ಮನೆಯೇ ಶಿವನ ಅರಮನೆ !<br/>ಆತನ ಮನೆಯ ಸುತ್ತಮುತ್ತಲಿದ್ದ ಲೋಕವೆಲ್ಲ ಶಿವಲೋಕ !<br/>ಸಾಕ್ಷಿ :<br/>'ಚಾಂಡಾಲವಾಟಿಕಾಯಾಂ ಚ ಶಿವಭಕ್ತಃ ಸ್ಥಿತೋ ಯದಿ |<br/>ಅತ್ಯ್ರಾಪಿ ಶಿವಲೋಕಃ ಸ್ಯಾತ್ ತದ್ಗøಹಂ ಶಿವಮಂದಿರಂ ||'<br/>ಎಂದುದಾಗಿ,<br/>ಇಂತಪ್ಪ ಶಿವಭಕ್ತನ ಅಂಗಳವ ಕಂಡಡೆ<br/>ಕೋಟಿ ಬ್ರಹ್ಮಹತ್ಯ  ಕೋಟಿ ಶಿಶುಹತ್ಯ<br/>ಇವೆಲ್ಲ ಅಳಿದುಹೋಗುವವು.<br/>ಅವರಿಗೆ ಸಾಷ್ಟಾಂಗ ನಮಸ್ಕಾರ ಮಾಡಿದವರಿಗೆ<br/>ಅಷ್ಟೈಶ್ವರ್ಯ ಅಷ್ಟಮಹಾಸಿದ್ಧಿ  ಫಲವು ತಪ್ಪದು.<br/>ಅವರ ಒಕ್ಕುಮಿಕ್ಕ ಪ್ರಸಾದವ ಕೊಂಡಡೆ<br/>ಸದ್ಯೋನ್ಮುಕ್ತರಪ್ಪುದು ತಪ್ಪದು.<br/>ಇಂತಪ್ಪ ಶಿವಭಕ್ತರಿಗೆ ಏನೆಂದು ಉಪಮಿಸುವೆನಯ್ಯ<br/>ಆತನು ಮಹಾದೇವನಲ್ಲದೆ ಬೇರುಂಟೆ ?<br/>ಆತ ಅಗಮ್ಯ  ಅಗೋಚರ  ಅಪ್ರಮಾಣ  ಆನಂದಮಹಿಮನು.<br/>ಅಂತಪ್ಪ ಸದ್ಭಕ್ತನ ಶ್ರೀಚರಣವ ಎನ್ನೊಳಗೆ ತೋರಿದಾತನಮ್ಮ ಶಾಂತಕೂಡಲಸಂಗಮದೇವ.</font>"
}