{
    "id": "9680", 
    "vachana": "ಸಂದೇಹವುಂಟಾದಲ್ಲಿ\nಆ ವ್ರತವ ಶ್ರುತದಲ್ಲಿ ಕೇಳಿ, ದೃಷ್ಟದಲ್ಲಿ ಕಾಣಿಸಿಕೊಂಡು\nಅನುಮಾನದಲ್ಲಿ \n  ವಿಚಾರಿಸಿ,\nಮರವೆ ಅಹಂಕಾರದಿಂದ ಬಂದ ಉಭಯವ ತಿಳಿದು\nದೋಷವಿಲ್ಲದಂತೆ ಪರಿದೋಷವ ಕಂಡು,\nಶರಣತತಿ ಮುಂತಾಗಿ ಪ್ರಾಯಶ್ಚಿತ್ತವೆಂಬುದು \n  ವ್ರತ.\nಇಂತಿವನರಿದು ಅಲ್ಲ-ಅಹುದೆನ್ನದೆ, ಎಲ್ಲರ ಮನಕ್ಕೆ ವಿರೋಧವ ತಾರದೆ,\nಅಲ್ಲಿ ಆತ್ಮನ ಬೆರೆಯದೆ,\nಕಲ್ಲಿಯ ಮಧ್ಯದಲ್ಲಿ ಜಾರಿದ ಅಪ್ಪುವಿನಂತೆ\nಉಭಯದಲ್ಲಿಗೆ ಕಾಣಿಸಿಕೊಳ್ಳದ ವ್ರತಾಂಗಿ [ಎ]ಲ್ಲಿಯೂ ನಿಸ್ಸೀಮ.\nಅದು ಅರುವತ್ತಮೂರನೆಯ ಶೀಲ,ಅರಿಬಿರಿದಿನ ಭಾವ ಏಲೇಶ್ವರಲಿಂಗಕ್ಕೆ. \n"
}