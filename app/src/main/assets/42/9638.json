{
    "id": "9638", 
    "vachana": "ಗುರುಪ್ರಸಾದವ ಕೊಂಬಲ್ಲಿ ಇಹವನರಿಯಬೇಕು,\nಲಿಂಗಪ್ರಸಾದವ ಕೊಂಬಲ್ಲಿ ಪರವನರಿಯಬೇಕು,   ಜಂಗಮಪ್ರಸಾದವ ಕೊಂಬಲ್ಲಿ ಇಹಪರ ಉಭಯವನರಿತು ಸ್ವೀಕರಿಸಬೇಕು.\nಗಣಪ್ರಸಾದವ ಸಮೂಹದಲ್ಲಿ ಕೊಂಬಲ್ಲಿ,\nರಾಜಸ \n  ಸಾತ್ವಕವಂ ಅರಿದು\nಕೊಂಬಲ್ಲಿ ತ್ರಿವಿಧವಂ ಮರೆದು,\nಅಜೀರ್ಣ ಮನ ಮುಂತಾದ ಮಿಕ್ಕಾದ ತೊಡಕಿಂಗೆ ಒಡಲಲ್ಲದೆ,\nವಡಬಾನಳನಂತೆ, ಉರಿಯ ಒಡಲಿನಂತೆ,   \nಆಕಾಶವನವಗವಿಸಿದ ಗೋಳಕಾಕಾರದಂತೆ,\nಕುರುಹಿಂಗೆ ಒಡಲಿಲ್ಲದೆ ಕೊಂಡುದು ಗಣಪ್ರಸಾದ.\nಹೀಂಗಲ್ಲದೆ ಹುಲಿ ಹಾಯಿದ \n  ಹಲವು ನರಿಗಳು ಕೊಂಡು\nತಮ್ಮ ತಮ್ಮ ಹೊಲಗಳಿಗೆ ಹೋದಂತಾಗಬೇಡ.\nಎನಗಿನಿತು ಒಲವರವೆಂದು ನೋಯಬೇಡ.ಇದು ಏಲೇಶ್ವರಲಿಂಗದ ವ್ರತದಂಗದ ಹೊಲಬಿನ ಹಾದಿ.\n"
}