{
    "id": "9720", 
    "vachana": "ನಿಜ ಬೋಳಿಂಗೆ \n  ಮಾಡಲೇತಕ್ಕೆ?\nಚಿದ್ಘನ ಬೋಳಿಂಗೆ ವೈಭವದ ಮದನನ ಶೃಂಗಾರದ\nಹಾರವೇತಕ್ಕೆ?\nಸಕಲಸುಖ ಬೋಳಿಂಗೆ ಅಖಿಳ ಸುಖಗೋಷ್ಠಿ ಏತಕ್ಕೆ?\nಸರ್ವಸಂಗಪರಿತ್ಯಾಗ ನಿರ್ಮಲ ಪರಮನಿರ್ವಾಣಿಗೆ\nತ್ರಿಬಂಧದಲ್ಲಿ ಸಿಲುಕಿ ಕಂಡವರಿಗೆ ಕಾರ್ಪಣ್ಯಬಡಲೇತಕ್ಕೆ?\nಇಂತೀ ಗುಣದಲ್ಲಿ \n  ತಾವು ಬಂದುದನರಿಯದೆ\nತಮಗೆ ವಂದಿಸಿ ನಿಂದಿಸುವರಂಗವನರಿಯದೆ\nಮತ್ತೆ ಲಿಂಗಾಂಗಿಗಳೆಂದು ನುಡಿವ ಜಗ ಸರ್ವಾಂಗ ಭಂಡರ\nಕಂಡು\nನುಡಿದಡೆ ಸಮಯಕ್ಕೆ ಹಾನಿ.\nಸುಮ್ಮನಿದ್ದಡೆ ಜ್ಞಾನಕ್ಕೆ ಭಂಗ.\nಉಭಯವನೂ ಪ್ರತಿಪಾದಿಸದಿದ್ದಡೆ,\nತನ್ನಯ ಭಕ್ತಿಗೆ ಇದಿರೆಡೆಗೇಡು.\nಇದು ಚುನ್ನವಲ್ಲ, ಎನ್ನಯ ಕೇಡು.\nಈ ಗುಣ ಚೆನ್ನಬಸವಣ್ಣಪ್ರಿಯಕಮಳೇಶ್ವಲಿಂಗ ಸಾಕ್ಷಿಯಾಗಿ.\n"
}