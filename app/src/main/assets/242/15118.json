{
    "id": "15118", 
    "vachana": "ಹರಹರ ಶಿವಶಿವ ಜಯಜಯ ಕರುಣಾಕರ\nಮತ್ಪ್ರಾಣನಾಥ ಮಹಾಮಂತ್ರಸ್ವರೂಪ ಅನಾದಿ ಮಹಾಪ್ರಭು\nಶ್ರೀ ಗುರುಲಿಂಗಜಂಗಮದ ಕರುಣಕಟಾಕ್ಷೆಯಿಂದುದಯವಾದ\nಮಹಾಪ್ರಣಮವೆ ನಿಜವಸ್ತು ನೋಡ.\nಆ ಮಹಾಪ್ರಣಮದಿಂದುದಯವಾದ\nತ್ರಿಯಕ್ಷರ-ಪಂಚಾಕ್ಷರ-ಷಡಕ್ಷರಂಗಳೆ ಮಹಾಮಂತ್ರಂಗಳು ನೋಡ.\nಆ ಮಹಾಮಂತ್ರಂಗಳೆ \n  ಉಪಮಂತ್ರಂಗಳಿಗೆ ಮಾತೆಪಿತ ನೋಡ.\nಆ ಮಹಾಮಂತ್ರಂಗಳೆ \n  ಶಾಸ್ತ್ರಾಗಮ ಪುರಾಣಂಗಳಿಗೆ ಜನನಿ ಜನಕ ನೋಡ.\nಆ ಮಹಾಮಂತ್ರವೆ ನಿಷ್ಕಲ ನಿಶ್ಯೂನ್ಯ ನಿರಂಜನ,\nಗುರು-ಲಿಂಗ-ಜಂಗಮ, ಪಾದೋದಕ-ಪ್ರಸಾದ,\nಚಿದ್ವಿಭೂತಿ ರುದ್ರಾಕ್ಷಿಗಳಿಗೆಲ್ಲ ಮೂಲಬೀಜಾಂಕುರ ನೋಡ.\nಆ ಮಹಾಮಂತ್ರವೆ ಅನಾದಿ ಶರಣನ ಚಿದೈಶ್ವರ್ಯ ಚಿದಾಭರಣ ನೋಡ.\nಆ ಮಹಾಮಂತ್ರವೆ ಸಕಲಾಚಾರ ಕ್ರಿಯಾe್ಞನಂಗಳಿಗೆಸಂಜೀವನ ನೋಡ, ಸಂಗನಬಸವೇಶ್ವರ.\n"
}