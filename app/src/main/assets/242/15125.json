{
    "id": "15125", 
    "vachana": "<font>694<br/>ಆಚಾರ-ಅರುಹಿನಲ್ಲಿ ಸತ್ಕ್ರಿಯಾಸುಜ್ಞಾನ ಗುರುವ<br/>ಸಂಬಂಧವ ಮಾಡಿಕೊಂಡು,<br/>ಪಾಣಿ-ಪ್ರಾಣದಲ್ಲಿ ಸತ್ಕ್ರಿಯಾಸುಜ್ಞಾನಲಿಂಗವ<br/>ಸಂಬಂಧವ ಮಾಡಿಕೊಂಡು,<br/>ಆಚರಣೆ-ಸಂಬಂಧಂಗಳಲ್ಲಿ ಸತ್ಕ್ರಿಯಾಸುಜ್ಞಾನಜಂಗಮವ<br/>ಸಂಬಂಧವ ಮಾಡಿಕೊಂಡು,<br/>ನಡೆ-ನುಡಿಗಳಲ್ಲಿ ಸತ್ಕ್ರಿಯಾಸುಜ್ಞಾನ ಪಾದೋದಕವ<br/>ಸಂಬಂಧವ ಮಾಡಿಕೊಂಡು,<br/>ಜಿಹ್ವೆ-ನಾಸಿಕಂಗಳಲ್ಲಿ ಸತ್ಕ್ರಿಯಾಸುಜ್ಞಾನ ಪ್ರಸಾದವ<br/>ಸಂಬಂಧವ ಮಾಡಿಕೊಂಡು,<br/>ಸರ್ವಾಂಗ-ಸುಮನದಲ್ಲಿ ಸತ್ಕ್ರಿಯಾಸುಜ್ಞಾನ ಚಿದ್ವಿಭೂತಿಯ<br/>ಸಂಬಂಧವ ಮಾಡಿಕೊಂಡು,<br/>ತತ್ಸ್ಥಾನ-ಚಿದೃಕ್ಕಿನಲ್ಲಿ ಸತ್ಕ್ರಿಯಾಸುಜ್ಞಾನ ಚಿದ್ರುದ್ರಾಕ್ಷಿಯ<br/>ಸಂಬಂಧವ ಮಾಡಿಕೊಂಡು,<br/>ಕ್ರಿಯಾಕಾಶ-ಜ್ಞಾನಾಕಾಶಂಗಳಲ್ಲಿ ಸತ್ಕ್ರಿಯಾಸುಜ್ಞಾನ ಚಿನ್ಮಂತ್ರವ<br/>ಸಂಬಂಧವ ಮಾಡಿಕೊಂಡರು ನೋಡ-<br/>ಸೂಕ್ಷ್ಮಕಂಥೆಯ ಧರಿಸಿ, ಸಚ್ಚಿದಾನಂದ ಲೀಲಾಮೂರ್ತಿಗಳಾಗಿ<br/>ಇಂತು ಉಭಯ ವಿಚಾರವಿಡಿದು ಆಚರಿಸುವರೆ<br/>ಆದಿಸದ್ಭಕ್ತ ಶಿವಶರಣಗಣಂಗಳು ನೋಡಸಂಗನಬಸವೇಶ್ವರ.</font>"
}