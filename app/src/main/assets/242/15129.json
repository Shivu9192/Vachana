{
    "id": "15129", 
    "vachana": "<font>698<br/>ಎಲೆ ವರಕುಮಾರದೇಶಿಕೇಂದ್ರನೆ,<br/>ನನಗೂ ನಿನಗೂ ಚಿನ್ನ-ಬಣ್ಣ, ಪುಷ್ಪ-ಪರಿಮಳದೋಪಾದಿಯಲ್ಲಿ<br/>ಭಿನ್ನವಿಲ್ಲವಯ್ಯ.<br/>ನಾನು-ನೀನು ಒಂದೇ ವಸ್ತು  ನೋಡ!<br/>ನನಗೂ ನಿನಗೂ ದೀP್ಷಗುರು, ಶಿP್ಷಗುರು, ಜ್ಞಾನಗುರುವೆ<br/>ಸದ್ಗುರು ಬಸವೇಶ್ವರಸ್ವಾಮಿಗಳಯ್ಯ.<br/>ನನಗೂ ನಿನಗೂ ಕ್ರಿಯಾಲಿಂಗ, ಜ್ಞಾನಲಿಂಗ, ಮಹಾಜ್ಞಾನಲಿಂಗವೆ<br/>ಚೆನ್ನಬಸವೇಶ್ವರಸ್ವಾಮಿಗಳಯ್ಯ.<br/>ನನಗೂ ನಿನಗೂ ಕ್ರಿಯಾಜಂಗಮ-ಜ್ಞಾನಜಂಗಮ-ಮಹಾಜ್ಞಾನಜಂಗಮವೆ<br/>ಮಹಾಪ್ರಭುಸ್ವಾಮಿಗಳಯ್ಯ.<br/>ನನಗೂ ನಿನಗೂ ದೀP್ಷಗುರು ಪಾದೋದಕ, ಶಿP್ಷಗುರು ಪಾದೋದಕ,<br/>ಜ್ಞಾನಗುರು ಪಾದೋದಕವೆ ನೀಲಲೋಚನೆ ತಾಯಿಗಳಯ್ಯ.<br/>ನನಗೂ ನಿನಗೂ ಶುದ್ಧಪ್ರಸಾದ, ಸಿದ್ಧಪ್ರಸಾದ, ಪ್ರಸಿದ್ಧಪ್ರಸಾದವೆ<br/>ಮರುಳಶಂಕರದೇವರಯ್ಯ.<br/>ನನಗೂ ನಿನಗೂ ಕಾಲಹರಭಸಿತ, ಕರ್ಮಹರಭಸಿತ, ದುರಿತಹರಭಸಿತವೆ<br/>ಮಹಾದೇವಿಯಕ್ಕಗಳಯ್ಯ.<br/>ನನಗೂ ನಿನಗೂ ತ್ರಿವಿಧವರ್ಣದ ರುದ್ರಾಕ್ಷಿಯೆ<br/>ಮಡಿವಾಳಸ್ವಾಮಿಗಳಯ್ಯ.<br/>ನನಗೂ ನಿನಗೂ ತ್ರ್ಯಕ್ಷರ-ಪಂಚಾಕ್ಷರ-ಷಡಕ್ಷರ ಮಂತ್ರವೆ<br/>ಸಿದ್ಧರಾಮಸ್ವಾಮಿಗಳಯ್ಯ.<br/>ನನಗೂ ನಿನಗೂ ಸಮಸ್ತ ಪ್ರಮಥಗಣಂಗಳ ಸ್ಮರಣೆಯೆ<br/>ಸರ್ವಾಚಾರಸಂಪತ್ತಿನಾಚರಣೆಯಯ್ಯ.<br/>ನನಗೂ ನಿನಗೂ ಘನಗುರುಶಾಂತಮಲ್ಲೇಶ್ವರ,<br/>ಚೆನ್ನನಂಜೇಶ್ವರ, ಸ್ವತಂತ್ರಸಿದ್ಧಲಿಂಗೇಶ್ವರನ ಕೃಪೆಯೆಮಹಾಪ್ರಸಾದ ನೋಡ, ಸಂಗನಬಸವೇಶ್ವರ.</font>"
}