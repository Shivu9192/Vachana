{
    "id": "14501", 
    "vachana": "ಇಂತಪ್ಪ ಶ್ರೀವಿಭೂತಿಯ ಧರಿಸಲರಿಯದೆ\nಶ್ವೇತ, ಪೀತ, ಕಪೆÇೀತ, ಮಾಂಜಿಷ್ಟ, ಮಾಣಿಕ್ಯವೆಂಬ\nಪಂಚವರ್ಣದ ಗೋವಿಗೆ ಭೂಮಿಯ ಸಾರಿಸಿ\nಆ ಭೂಮಿಯಲ್ಲಿ ಪಂಚಗೋವುಗಳ ಕಟ್ಟಿ, ಪೂಜೋಪಚಾರ ಮಾಡಿ,\nಮಂತ್ರದಿಂದ ಅನ್ನ ಉದಕವ ಹಾಕಿ,\nಆ ಗೋವಿನ ಸಗಣಿ ಭೂಮಿಗೆ ಬೀಳದೆ ಅಂತರದಲ್ಲಿಯೇ ಪಿಡಿದು,\nಕುಳ್ಳು ಮಾಡಿ ಬಿಸಿಲಿಲ್ಲದೆ ನೆರಳಲ್ಲಿ ಒಣಗಿಸಿ,\nಮಂತ್ರದಿಂದ ನೆಲ ಸಾರಿಸಿ, ಮಂತ್ರದಿಂದ ಸುಟ್ಟು ಭಸ್ಮವ ಮಾಡಿ,\nಆ ಭಸ್ಮಕ್ಕೆ ಜಂಗಮಾರ್ಚನೆಯ ಮಾಡಿ,\nಜಂಗಮದ ಪಾದೋದಕದಿಂದ ಆ ಭಸ್ಮವ\nಮಂತ್ರದಿಂದ ಶುದ್ಧಸಂಸ್ಕಾರವ ಮಾಡಿ,\nಇಂತಪ್ಪ ವಿಭೂತಿಯ ತ್ರಿಕಾಲದಲ್ಲಿ ಕ್ರೀಯವಿಟ್ಟು ಧರಿಸಿ\nಲಿಂಗಾರ್ಚನೆಯ ಮಾಡಿದವರಿಗೆ\nಸಕಲ ಕಂಟಕಾದಿಗಳ ಭಯ ಭೀತಿ ನಷ್ಟವಾಗಿ\nಚತುರ್ವಿಧಫಲಪದಪ್ರಾಪ್ತಿ ದೊರಕೊಂಬುವದು.\nಆ \n  ಪಡೆದವರು ವೃಕ್ಷದ ಮೇಲೆ\nಮನೆಯ ಕಟ್ಟಿದವರು ಉಭಯರು ಒಂದೆ.\nಅದೆಂತೆಂದಡೆ:\nವೃಕ್ಷದ ಮೇಲೆ ಮನೆ ಕಟ್ಟಿದವರು\nಆ ವೃಕ್ಷವಿರುವ ಪರ್ಯಂತರವು ಆ ಮನೆಯಲ್ಲಿರುವರು.\nಆ ವೃಕ್ಷವು ಮುಪ್ಪಾಗಿ ಅಳಿದುಹೋದಲ್ಲಿ\nನೆಲಕ್ಕೆ ಬೀಳುವರಲ್ಲದೆ,\nಅಲ್ಲೆ ಸ್ಥಿರವಾಗಿ ನಿಲ್ಲಬಲ್ಲರೆ? ನಿಲ್ಲರೆಂಬ ಹಾಗೆ.\nಸಾಲೋಕ್ಯ, ಸಾಮೀಪ್ಯ, ಸಾರೂಪ್ಯ, ಸಾಯುಜ್ಯವೆಂಬ\nಚತುರ್ವಿಧಫಲಪದವ ಪಡೆದವರು\nಆ ಫಲಪದವಿ ಇರುವ ಪರ್ಯಂತರವು\nಸ್ಥಿರವಾಗಿ ಇರುವರಲ್ಲದೆ,\nಆ ಫಲಪದವಿ ಕಾಲೋಚಿತದ ಮೇಲೇರಿ\nಅಳಿದು ನಾಶವಾದ ಮೇಲೆ\nಮರಳಿ ಭವಕ್ಕೆ ಬೀಳುವರಲ್ಲದೆ,\nಅಲ್ಲಿ ಸ್ಥಿರವಾಗಿ ನಿಲ್ಲಲರಿಯರೆಂದು\nನಿಮ್ಮ ಶರಣ ಕಂಡು ಅದು ಮಾಯಾಜಾಲವೆಂದು\nತನ್ನ ಪರಮe್ಞನದಿಂ ಭೇದಿಸಿ\nಚಿದ್‍ವಿಭೂತಿಯನೇ ಸರ್ವಾಂಗದಲ್ಲಿ ಧರಿಸಿ,\nಶಿಖಿ-ಕರ್ಪುರದ ಸಂಯೋಗದ ಹಾಗೆ\nಆ ಚಿದ್ಭಸ್ಮದಲ್ಲಿ ನಿರ್ವಯಲಾದನಯ್ಯಾ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ. \n"
}