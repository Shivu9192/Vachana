{
    "id": "14722", 
    "vachana": "<font>291<br/>ಹರಿವ ನೀರ  ಉರಿಕೊಂಡದಲ್ಲಿ<br/>ಅರಗಿನ ಭೂಮಿ ಕರಗದಿರುವದ ಕಂಡೆ.<br/>ನವಗೋಪುರಯುಕ್ತವಾದ ಆಕಾಶದಲ್ಲಿ ಒಂದೂರ ಕಂಡೆ.<br/>ಸತಿಪತಿಸಹಿತವಾಗಿ ನವಮುಗ್ಧರಿರುವದ ಕಂಡೆ.<br/>ಊರ ನಡುವೆ ಸಹಸ್ರ  ಶತಪಂಚತ್ರಯ<br/>ಏಕಕಾನಿಯ ಪಂಜರವ ಕಂಡೆ.<br/>ಅಗ್ನಿವರ್ಣ ಶ್ವೇತಮುಖದ ಗಿಳಿಯ ಕಂಡೆ.<br/>ಹಲವರು ಗಿಳಿಯ ಕಂಡು ಸಂತೋಷಬಟ್ಟು<br/>ರಕ್ಷಿಸಿ ಉಣ್ಣದೆ ಉಂಡು ಹೋಗುವದ ಕಂಡೆ.<br/>ನಾನು ಗಿಳಿಯ ಕಂಡು ಸಂತೋಷಬಟ್ಟು<br/>ರಕ್ಷಿಸಿ ಉಂಡು ಉಣ್ಣದೆ ಹೋಗುವದ ಕಂಡೆ.<br/>ಹಡದವರು ಸತ್ತು, ಹಡಿಯದವರು ಉಳಿದರು ನೋಡೆಂದ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}