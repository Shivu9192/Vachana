{
    "id": "14454", 
    "vachana": "<font>23<br/>ಇಂತಪ್ಪ ಮಾಯೆಯ ಗೆಲಲರಿಯದೆ<br/>ಮುಂದೆ ಮೋಕ್ಷವ ಹಡೆಯಬೇಕೆಂಬಣ್ಣಗಳ ಮುಕ್ತಿಯ ಪೇಳುವೆ.<br/>ಅದೆಂತೆನೆ:<br/>ಕ್ಷುತ್ತಿಗೆ ಭಿಕ್ಷೆ, ಶೀತಕ್ಕೆ ರಗಟೆ,<br/>ಮಾತಿಗೆ ಮಂತ್ರ, ನಿದ್ರೆಗೆ ಶಿವಧ್ಯಾನ.<br/>ಇಂತಪ್ಪ ಶಿವಾಚಾರಮಾರ್ಗವನು ಹಿಡಿದು ಆಚರಿಸಿ<br/>ಮುಂದೆ ಶಿವಪಥವ ಸಾಧಿಸಬೇಕಲ್ಲದೆ,<br/>ಇಂತೀ ಗುರುವಾಕ್ಯವ ಮೀರಿ,<br/>ಹೊನ್ನೊಂದು ಬಿಳುಪಿನ ಮಲ, ಹೆಣ್ಣೊಂದು ಕೆಂಪಿನ ಮಲ,<br/>ಮಣ್ಣೊಂದು ಕಪ್ಪಿನ ಮಲ-<br/>ಇಂತೀ ತ್ರಿವಿಧಮಲವ ತಿಂದು<br/>ಸಂಸಾರವಿಷಯರಸವೆಂಬ ಕಾಳಕೂಟ  ನೀರು ಕುಡಿದು,<br/>ಮುಂದೆ ನಾವು ಶಿವಪಥವ ಸಾಧಿಸಿ ಮುಕ್ತಿಯ ಹಡೆಯಬೇಕೆಂಬ<br/>ಯುಕ್ತಿಗೇಡಿಗಳು ಈ ಹೀಂಗೆ<br/>ಪ್ರಪಂಚವಮಾಡಿ ಇದರೊಳಗೆ ಮೋಕ್ಷವೆಂದು,<br/>ಇದನ್ನು ಬಿಟ್ಟರೆ ಮೋಕ್ಷವಿಲ್ಲವೆಂದು<br/>ಯುಕ್ತಿಹೇಳುವ ಯುಕ್ತಿಗೇಡಿಗಳ ಈ ಮಾತ  ಸಾದೃಶ್ಯಕ್ಕೆ ತಂದು,<br/>ಆಚಾರಹೇಳುವ ಅನಾಚಾರಿಗಳ<br/>ಈ ಉಭಯಭ್ರಷ್ಟ  ಹೊಲೆಮಾದಿಗರ ನಾಲಿಗೆಯ ಶಿರಸಿನ ಹಿಂಭಾಗದಲ್ಲಿ ಸೀಳಿ,<br/>ಅವರ ನಾಲಿಗೆಯ ಹಿರಿದು ತೆಗೆದು<br/>ಕೆರವಿನಟ್ಟೆಗೆ ಹಾಕೆಂದಾತ ವೀರಾಧಿವೀರ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}