{
    "id": "4620", 
    "vachana": "<font>189<br/>ಇಂತಪ್ಪ ಲಿಂಗೈಕ್ಯವಹ ಭೇದವ ತಿಳಿಯದೆ<br/>ಮೂಢಮತಿಯಿಂದ ಕಾಡಲಿಂಗವ ಕೈಯಲ್ಲಿ ಪಿಡಿದು,<br/>ಮೈಯಲ್ಲಿ ಬೂದಿಯ ಧರಿಸಿ,<br/>ಗುಡ್ಡಗಂಹರ ಗುಹೆಗಳಲ್ಲಿ ಕಲ್ಲಪಡಿಯಲ್ಲಿ ಪರ್ಣಶಾಲೆಯ ಬಂಧಿಸಿ,<br/>ಅನ್ನ ಉದಕ  ನಿದ್ರೆಯ ತೊರೆದು,<br/>ಪರ್ಣಾಹಾರವ ಭಕ್ಷಿಸಿ,<br/>ತನುವನೊಣಗಿಸಿ, ಮನವ ಬಳಲಿಸಿ,<br/>ಆತ್ಮನ ಸತ್ವಗುಂದಿ, ಚಳಿ ಮಳಿ ಗಾಳಿ ಬಿಸಿಲುಗಳಿಂದ, <br/>ಕಲ್ಲುಮರದಂತೆ ಕಷ್ಟಬಟ್ಟರೆ,<br/>ಇಂತಪ್ಪವರು ಲಿಂಗೈಕ್ಯವಾಗಲರಿಯರು ;<br/>ಕಡೆಯಲ್ಲಿ ಭವಭಾರಿಗಳು.<br/>ಮತ್ತೆಂತೆಂದಡೆ :<br/>ತಮ್ಮ ನಿಲವ ತಾವರಿಯದೆ<br/>ಎಲ್ಲಿ ಕುಳಿತರೂ ಇಲ್ಲ ; ಎಲ್ಲಿ ಹೋದಡೆಯೂ ಇಲ್ಲ.<br/>ಏನು ಮಾಡಿದಡೆಯು ವ್ಯರ್ಥವಲ್ಲದೆ ಸ್ವಾರ್ಥವಿಲ್ಲ.<br/>ಅದೇನು ಕಾರಣವೆಂದಡೆ :<br/>ಸುe್ಞನೋದಯವಾಗಿ ಶ್ರೀಗುರುಕಾರುಣ್ಯವ ಪಡೆದು<br/>ಲಿಂಗಾಂಗಸಂಬಂಧಿಯಾಗಿ<br/>ಸರ್ವಾಂಗಲಿಂಗಮಯ ತಾನೆಂದು ತಿಳಿದು,<br/>ಆ ಘನಮಹಾ ಇಷ್ಟಬ್ರಹ್ಮದಲ್ಲಿ ಬೇರೆಯಲ್ಲದೆ<br/>ಕೂಡಬಲ್ಲರೆ ಅದೇ ಲಿಂಗೈಕ್ಯ ಎಂದನಯ್ಯ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}