{
    "id": "14620", 
    "vachana": "ಇಂತಪ್ಪ ಲಿಂಗೈಕ್ಯವಹ ಭೇದವ ತಿಳಿಯದೆ\nಮೂಢಮತಿಯಿಂದ ಕಾಡಲಿಂಗವ ಕೈಯಲ್ಲಿ ಪಿಡಿದು,\nಮೈಯಲ್ಲಿ ಬೂದಿಯ ಧರಿಸಿ,\nಗುಡ್ಡಗಂಹರ ಗುಹೆಗಳಲ್ಲಿ ಕಲ್ಲಪಡಿಯಲ್ಲಿ ಪರ್ಣಶಾಲೆಯ ಬಂಧಿಸಿ,\nಅನ್ನ \n  ನಿದ್ರೆಯ ತೊರೆದು,\nಪರ್ಣಾಹಾರವ ಭಕ್ಷಿಸಿ,\nತನುವನೊಣಗಿಸಿ, ಮನವ ಬಳಲಿಸಿ,\nಆತ್ಮನ ಸತ್ವಗುಂದಿ, ಚಳಿ ಮಳಿ ಗಾಳಿ ಬಿಸಿಲುಗಳಿಂದ, \nಕಲ್ಲುಮರದಂತೆ ಕಷ್ಟಬಟ್ಟರೆ,\nಇಂತಪ್ಪವರು ಲಿಂಗೈಕ್ಯವಾಗಲರಿಯರು ;\nಕಡೆಯಲ್ಲಿ ಭವಭಾರಿಗಳು.\nಮತ್ತೆಂತೆಂದಡೆ :\nತಮ್ಮ ನಿಲವ ತಾವರಿಯದೆ\nಎಲ್ಲಿ ಕುಳಿತರೂ ಇಲ್ಲ ; ಎಲ್ಲಿ ಹೋದಡೆಯೂ ಇಲ್ಲ.\nಏನು ಮಾಡಿದಡೆಯು ವ್ಯರ್ಥವಲ್ಲದೆ ಸ್ವಾರ್ಥವಿಲ್ಲ.\nಅದೇನು ಕಾರಣವೆಂದಡೆ :\nಸುe್ಞನೋದಯವಾಗಿ ಶ್ರೀಗುರುಕಾರುಣ್ಯವ ಪಡೆದು\nಲಿಂಗಾಂಗಸಂಬಂಧಿಯಾಗಿ\nಸರ್ವಾಂಗಲಿಂಗಮಯ ತಾನೆಂದು ತಿಳಿದು,\nಆ ಘನಮಹಾ ಇಷ್ಟಬ್ರಹ್ಮದಲ್ಲಿ ಬೇರೆಯಲ್ಲದೆ\nಕೂಡಬಲ್ಲರೆ ಅದೇ ಲಿಂಗೈಕ್ಯ ಎಂದನಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}