{
    "id": "14654", 
    "vachana": "ಬಯಲ ಪಟ್ಟಣದ ರಾಜಕುಮಾರನು\nಮಲೆಯಪುರದಲ್ಲಿ ಶಿಕಾರಿಯ ಮಾಡಲು,\nಆ ಪಟ್ಟಣದ ಬೀದಿಬಾಜಾರದೊಳಗೆ\nಪದ್ಮಜಾತಿನಿಯೆಂಬ ಸ್ತ್ರೀ ಇರುವಳು.\nಆ ಸ್ತ್ರೀಯ ಕೈಯೊಳಗಿನ ಕೋತಿಯ ವಿಲಾಸವನು,\nಆ ಸ್ತ್ರೀಯ ರೂಪಲಾವಣ್ಯವನು, ರಾಜಕುಮಾರನು ಕಂಡು,\nಬೆರಗಾಗಿ ಮರುಳುಗೊಂಡು, \nಆ ನಾರಿಯ ವಾಸದೊಳಗೆ ಬಹುಕಾಲವಿರ್ದು,\nಪಟ್ಟಣ ಪಾಳೆಯಲ್ಲಿ ಚರಿಸುತ್ತಿರಲು,\nಅತ್ತಳ ಊರಿಂದ ಜೋಗಿ ಬಂದು ಪತ್ರವ ಕೊಡಲಾಗಿ\nಆ ಪಟ್ಟಣ ಬೆದರಿ, ಪಾಳ್ಯ ಅಳಿದು,\nಪಾಳ್ಯದ ನಾಯಕರು ಪಲಾಯನವಾಗಿ,\nನಾರಿಯಮುಖ ವಿಕಾರವಾಗಿ,\nಬಹುವರ್ಣದ ಕೋತಿ ಏಕವರ್ಣವಾಗಿ,\nಆ ಹಸ್ತದೊಳಗಿನ ಪತ್ರವ ಸುಕುಮಾರ ನೋಡಿ,\nಅಗ್ನಿಸ್ಪರ್ಶದ ಬೆಣ್ಣಿಯಂತೆ,\nಜ್ಯೋತಿಯ ಸಂಗದ ಕರ್ಪೂರದಂತೆ,\nಆ ಪತ್ರದಲ್ಲಿ ನಿರ್ವಯಲಾದುದು ಸೋಜಿಗ ಸೋಜಿಗವೆಂದನು.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}