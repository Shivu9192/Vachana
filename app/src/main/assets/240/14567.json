{
    "id": "14567", 
    "vachana": "<font>136<br/>ವಿಭೂತಿ ರುದ್ರಾಕ್ಷಿಯ ಧರಿಸಿ<br/>ಕಾಂಚನಕ್ಕೆ ಕೈ ಒಡ್ಡುವಾತ ಮಹೇಶ್ವರನಲ್ಲ.<br/>ಕಾವಿಕಾಷಾಂಬರ ಹೊದ್ದು  ಶಿವಲಿಂಗಧಾರಣವಾಗಿ<br/>ಮೃಷ್ಟಾನ್ನಕ್ಕೆ ಮನಸೋಲುವಾತ ಮಹೇಶ್ವರನಲ್ಲ.<br/>ಕೌಪ ಖಟ್ವಾಂಗವ ಧರಿಸಿ<br/>ಪರಸ್ತ್ರೀಯರ ಕಂಡು ಮನಯೆಳಸುವಾತ ಮಹೇಶ್ವರನಲ್ಲ.<br/>ಜಂಗಮವ ಜರಿದು ಸ್ಥಾವರ  ಪೂಜಿಸುವಾತ ಮಹೇಶ್ವರನಲ್ಲ<br/>ಇವರು ನಮ್ಮ ವೀರಮಾಹೇಶ್ವರರ ಸರಿ  ಎಂದಡೆ<br/>ನಗುವರಯ್ಯಾ ನಿಮ್ಮ ಶರಣರು.<br/>ಅದೆಂತೆಂದಡೆ : ಭವಭಾರಿಗಳಾದ ಕಾರಣ.<br/>ಇಂತಪ್ಪ ಮಹೇಶ್ವರರ ಕಂಡಡೆ<br/>ಮೂಗುಕೊಯ್ದು ಮೂಕಾರ್ತಿಯ ಮದುವಿಯ ಮಾಡಿ<br/>ಹೊರಕೇರಿಯಲ್ಲಿರಿಸಿದ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವಿನ ಶರಣ.</font>"
}