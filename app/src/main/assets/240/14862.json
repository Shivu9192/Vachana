{
    "id": "14862", 
    "vachana": "ಹೊನ್ನು ಹೆಣ್ಣು ಮಣ್ಣೆಂಬ ತ್ರಿವಿಧಮಲವ ಪಿಡಿದು\nಆಚರಿಸುವದು ಲೌಕಿಕವಲ್ಲ.\nಸತಿಸುತರ ಪಿಡಿದು ಮನಿಮಾರು ಕಟ್ಟಿ\nಪ್ರಪಂಚಮಾಡುವದು ಲೌಕಿಕವಲ್ಲ.\nಸಕಲ ಪ್ರಪಂಚಿನ ವ್ಯವಹಾರದಲ್ಲಿ ಇರ್ದಡೆಯು ಲೌಕಿಕವಲ್ಲ.\nಇನ್ನಾವುದು ಲೌಕಿಕವೆಂದಡೆ,\nತನ್ನ ಸ್ವಸ್ವರೂಪ ಪರಂಜ್ಯೋತಿಸ್ವರೂಪವೆಂಬುದ ಮರದು\nಪಂಚಭೂತದೇಹಸ್ವರೂಪ ನಾನೆಂದು ಇರುವುದೇ ಲೌಕಿಕ.\nತನ್ನ ಸ್ವಯಾತ್ಮe್ಞನವೆಂಬ ಸ್ವಾನುಭಾವe್ಞನದ\nಎಚ್ಚರವ ಮರತು ಅe್ಞನಜೀವನಾಗಿ\nಮಾಯಾಪ್ರಪಂಚಿನ ಮರವೆಯಲ್ಲಿರುವುದೇ ಲೌಕಿಕ.\nಶ್ರೀಗುರುಕರುಣದಿಂ ಪಡಕೊಂಡ ಕರಕಮಲದ \nಲಿಂಗಾಂಗದ ಸಮರಸವನರಿಯದೆ\nಅಂಗಮುಖದಲ್ಲಿ ಸಂಚರಿಸುವದು ಲೌಕಿಕ.\nಈ ವಚನದ ತಾತ್ಪರ್ಯಾರ್ಥವನರಿಯದವರು\nಲೌಕಿಕರು ನೋಡೆಂದನಯ್ಯಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}