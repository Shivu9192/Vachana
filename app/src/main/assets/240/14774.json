{
    "id": "14774", 
    "vachana": "ಮಣ್ಣ ತುಳಿದು ಮಡಿಕೆಯ ಮಾಡಿ\nಆವಿಗೆಯನೊಟ್ಟಿ ಸುಡುವಲ್ಲಿ,\nಅಗ್ನಿ ಸುಟ್ಟು ಮಡಿಕೆ ಉಳಿಯಿತ್ತು,\nಹರವಿಯ ಉಪಚಾರುಳ್ಳವಂಗೆಕೊಟ್ಟು.\nಉಪಚಾರಿಲ್ಲದವನ ಕೊಂದು,\nಗುಡುಮಿಯ \n  ಇಲ್ಲದವಂಗೆ ಕೊಟ್ಟು\nಉಪಚಾರುಳ್ಳವನ ಕೊಂದು,\nಕಿಡಿಕಿಯ ಕುಲಗೇಡಿಗೆ ಕೊಟ್ಟು, ಭವಗೇಡಿಯ ಕೊಂದು,\nಮೂರೆರಡು ಮಡಕಿಯ ಆರೂರವರಿಗೆ ಕೊಟ್ಟು\nಈರಾರು ಈರೆಂಟು ಕೊಂದು, ಉಳಿದ ಮಡಕಿಯ ಊರೆಲ್ಲ ಮಾರಲು,\nಊರು ಸುಟ್ಟು ಜನರೆಲ್ಲ ಸತ್ತು, ಸತ್ತವರ ಹೊತ್ತು\nಸತ್ತು ಕಾಯಕವ ಮಾಡುತ್ತಿರ್ಪರು ನೋಡೆಂದನಯ್ಯಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}