{
    "id": "14705", 
    "vachana": "<font>274<br/>ಮೋಟ ಮೂಕಾರ್ತಿಯ ಮದುವೆಗೆ<br/>ಮುಪ್ಪುರದರಸುಗಳು ನಿಬ್ಬಣ ಹೋದುದ ಕಂಡೆ.<br/>ಐವರರಸರ ಸತಿಯರು ಆರತಿಯ ಪಿಡಿದುದ ಕಂಡೆ.<br/>ಮೋಟಂಗೆ ಸೇಸೆಯನಿಕ್ಕಿ ತಾಳಿಯ ಹರಿದು<br/>ತಾಳಿಯ ಕಟ್ಟಿದುದ ಕಂಡೆ.<br/>ಮುಪ್ಪುರದರಸುಗಳು ಸತ್ತು<br/>ಅಷ್ಟಪರ್ವತ ಅಳಿವುದ ಕಂಡೆ.<br/>ಚಂದ್ರಸೂರ್ಯರೊಂದಾಗಿ<br/>ಸಪ್ತಸಮುದ್ರ ಬತ್ತಿದುದ ಕಂಡೆ.<br/>ಭೂಮಿ ಆಕಾಶ ಅಳಿದು<br/>ಕತ್ತಲೆ ಬೆಳಗಾದುದ ಕಂಡೆ.<br/>ಆ ಬೆಳಗಿನೊಳಗೆ ಮೋಟ  ಮೂಕಾರ್ತಿಯ ಕೂಟವ ಕಂಡೆ.<br/>ಆ ಕೂಟದ ನಡುವೆ ಒಂದು ತಲೆಯಿಲ್ಲದ ಶಿಶು  ಹುಟ್ಟಿದುದ ಕಂಡೆ.<br/>ಆ ಕೂಸಿನ ಕಂಡು ಇಬ್ಬರು ಹತವಾದುದ ಕಂಡೆ.<br/>ಇಬ್ಬರು ಹತವಾದಲ್ಲಿ ಚತುರ್ದಶಭುವನಂಗಳು<br/>ಜಲದಲ್ಲಿ ಪ್ರಳಯವಾದುದ ಕಂಡೆ.<br/>ಇಂತೀ ವಿಚಿತ್ರವ ಶಿಶು  ಕಂಡು<br/>ಬಟ್ಟಬಯಲಿನ ಕಲ್ಲು ಮಾಯವಾಯ್ತು,<br/>ಆ ಶಿಶುವಡಗಿದಲ್ಲಿ ಅಡಗಿದಾತನೇ ಪ್ರಳಯವಿರಹಿತನು.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}