{
    "id": "14705", 
    "vachana": "ಮೋಟ ಮೂಕಾರ್ತಿಯ ಮದುವೆಗೆ\nಮುಪ್ಪುರದರಸುಗಳು ನಿಬ್ಬಣ ಹೋದುದ ಕಂಡೆ.\nಐವರರಸರ ಸತಿಯರು ಆರತಿಯ ಪಿಡಿದುದ ಕಂಡೆ.\nಮೋಟಂಗೆ ಸೇಸೆಯನಿಕ್ಕಿ ತಾಳಿಯ ಹರಿದು\nತಾಳಿಯ ಕಟ್ಟಿದುದ ಕಂಡೆ.\nಮುಪ್ಪುರದರಸುಗಳು ಸತ್ತು\nಅಷ್ಟಪರ್ವತ ಅಳಿವುದ ಕಂಡೆ.\nಚಂದ್ರಸೂರ್ಯರೊಂದಾಗಿ\nಸಪ್ತಸಮುದ್ರ ಬತ್ತಿದುದ ಕಂಡೆ.\nಭೂಮಿ ಆಕಾಶ ಅಳಿದು\nಕತ್ತಲೆ ಬೆಳಗಾದುದ ಕಂಡೆ.\nಆ ಬೆಳಗಿನೊಳಗೆ \n  ಮೂಕಾರ್ತಿಯ ಕೂಟವ ಕಂಡೆ.\nಆ ಕೂಟದ ನಡುವೆ ಒಂದು ತಲೆಯಿಲ್ಲದ \n  ಹುಟ್ಟಿದುದ ಕಂಡೆ.\nಆ ಕೂಸಿನ ಕಂಡು ಇಬ್ಬರು ಹತವಾದುದ ಕಂಡೆ.\nಇಬ್ಬರು ಹತವಾದಲ್ಲಿ ಚತುರ್ದಶಭುವನಂಗಳು\nಜಲದಲ್ಲಿ ಪ್ರಳಯವಾದುದ ಕಂಡೆ.\nಇಂತೀ ವಿಚಿತ್ರವ \n  ಕಂಡು\nಬಟ್ಟಬಯಲಿನ ಕಲ್ಲು ಮಾಯವಾಯ್ತು,\nಆ ಶಿಶುವಡಗಿದಲ್ಲಿ ಅಡಗಿದಾತನೇ ಪ್ರಳಯವಿರಹಿತನು.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}