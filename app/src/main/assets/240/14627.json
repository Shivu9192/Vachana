{
    "id": "4627", 
    "vachana": "<font>196<br/>ಪಾದೋದಕ ಪಾದೋದಕವೆಂದು ಕೊಂಬಿರಿ,<br/>ಎಲ್ಲರಿಗೆ ಎಲ್ಲಿಹುದೋ ಪಾದೋದಕ ?<br/>ಈ ಪಾದೋದಕದ ಭೇದವ ಬಲ್ಲರೆ ಹೇಳಿರಿ,<br/>ಅರಿಯದಿದ್ದರೆ ಕೇಳಿರಿ.<br/>ಪಾದೋದಕವೆಂಬುದು ಪಾತಾಳಾದಿ ಪರಲೋಕಾಂತ್ಯಮಾದ<br/>ಅಖಿಳಕೋಟಿ ಬ್ರಹ್ಮಾಂಡಗಳ ಗರ್ಭೀಕರಿಸಿಕೊಂಡಿರ್ದ<br/>ಪರಿಪೂರ್ಣತ್ವವೇ ಪಾದೋದಕ.<br/>ಪಾದೋದಕವೆಂಬುದು ಶರಣನ ಸರ್ವಾಂಗವನೊಳಕೊಂಡು<br/>ಥಳಥಳಿಸಿ ಹೊಳೆಯುವ ಚಿದ್ರಸವೇ ಪಾದೋದಕ.<br/>ಇಂತಪ್ಪ ಪಾದೋದಕದ ಭೇದ  ಬಲ್ಲವರು<br/>ನಿಜಗುಣಸ್ವಾಮಿಗಳು ಅಜಗಣ್ಣ ತಂದೆಗಳು<br/>ನಿಜಮಂಚಣ್ಣ ಮೊದಲಾದ ಅಸಂಖ್ಯಾತ ಮಹಾಪ್ರಮಥಗಣಂಗಳು ಬಲ್ಲರಲ್ಲದೆ,<br/>ಸತ್ತುಹೋಗುವ ಹೇಸಿಮೂಳ ಕತ್ತಿಗಳೆತ್ತ ಬಲ್ಲರಯ್ಯಾ ?<br/>ಇಂತಪ್ಪ ಪರಾಪರ  ನಾಮವನುಳ್ಳ<br/>ಪರಂಜ್ಯೋತಿಸ್ವರೂಪವಾದ<br/>ಪರತತ್ವ ಪಾದೋದಕವನರಿದು ಕೊಡಬಲ್ಲರೆ<br/>ಗುರುಲಿಂಗಜಂಗಮವೆಂದೆನ್ನಬಹುದು.<br/>ಇಂತೀ ವಿಚಾರವ ತಿಳಿದುಕೊಳ್ಳಬಲ್ಲರೆ<br/>ಸತ್ಯಸದ್ಭಕ್ತರೆಂದೆನ್ನಬಹುದು.<br/>ಇಂತಪ್ಪ ಭೇದವನರಿಯದೆ ಮತಿಭ್ರಷ್ಟ ಮರುಳಮಾನವರು<br/>ಆಣವಾದಿ ಕಾಮಿಕಾಂತ್ಯಮಾದ<br/>ಮಲತ್ರಯದ ಬಲೆಯಲ್ಲಿ ಶಿಲ್ಕಿ,<br/>ದೇಹಾದಿ ಮನಾಂತ್ಯಮಾದ<br/>ಅರುವತ್ತಾರುಕೋಟಿ ಕರಣಾದಿ ಗುಣಂಗಳು ಮೊದಲಾದ<br/>ಸಕಲಸಂಸಾರವಿಷಯಲಂಪಟದಲ್ಲಿ ಮಗ್ನರಾಗಿ,<br/>ಮಂದಮತಿ ಅಧಮ ಜಂಗಮದ ಕಾಲ<br/>ತ್ರಿಕಾಲದಲ್ಲಿ ಜಲದಿಂದ ತೊಳೆದು ಪಾದೋದಕವೆಂದು<br/>ಬಟ್ಟಲ ಬಟ್ಟಲ ತುಂಬಿ ನೀರ  ಕುಡಿದು<br/>ತಮ್ಮ ದೇಹದ ಪ್ರಾಣಾಗ್ನಿಯ ತೃಷೆಯನಡಗಿಸಿಕೊಂಡು<br/>ಗಳಿಗೆ ತಾಸಿನ ಮೇಲೆ ಮೂತ್ರವಿಸರ್ಜಿಸಿ<br/>ಮಡಿಮೈಲಿಗೆಯೆಂದು ನುಡಿಯುವ ಮಲದೇಹಿಗಳ<br/>ಮೂಗ ತುಟಿತನಕ ಕೊಯ್ದು<br/>ಇಟ್ಟಂಗಿಯಲೊರಸಿ ಕಟಬಾಯಿ ಸೀಳಿ ಕನ್ನಡಿಯತೋರಿ<br/>ಮೇಲಮುಂದಾಗಿ ಅಟ್ಟೆಂದ ಕಾಣಾ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನ ಕದಂಬಲಿಂಗನಿರ್ಮಾಯಪ್ರಭುವೆ.</font>"
}