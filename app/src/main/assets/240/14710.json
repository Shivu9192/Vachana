{
    "id": "/14710", 
    "vachana": "ತಮ್ಮನ ಪ್ರಸಾದ, ಅಣ್ಣಗಲ್ಲದೆ\nಅಣ್ಣನ ಪ್ರಸಾದ ತಮ್ಮಗಿಲ್ಲ.\nಅಳಿಯನ ಪ್ರಸಾದ ಮಾವಗಲ್ಲದೆ\nಮಾವನ ಪ್ರಸಾದ ಅಳಿಯನಿಗಿಲ್ಲ.\nತಂಗಿಯ ಪ್ರಸಾದ ಅಕ್ಕಗಲ್ಲದೆ\nಅಕ್ಕನ ಪ್ರಸಾದ ತಂಗಿಗಿಲ್ಲ.\nಹೆಂಡತಿಯ ಪ್ರಸಾದ ಗಂಡಗಲ್ಲದೆ\nಗಂಡನ ಪ್ರಸಾದ ಹೆಂಡತಿಗಿಲ್ಲ.\nಮಗನ ಪ್ರಸಾದ ತಂದೆಗಲ್ಲದೆ\nತಂದೆಯ ಪ್ರಸಾದ ಮಗನಿಗಿಲ್ಲ.\nಹೊಲೆಯನ ಪ್ರಸಾದ ಶೀಲವಂತಗಲ್ಲದೆ\nಶೀಲವಂತನ ಪ್ರಸಾದ ಹೊಲೆಯನಿಗಿಲ್ಲ.\nಇಂತಪ್ಪ ಪ್ರಸಾದದ ಭೇದವ ಬಲ್ಲರೆ\nಪ್ರಾಣಲಿಂಗಿ ಪ್ರಸಾದಿಯೆಂದನಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}