{
    "id": "14537", 
    "vachana": "ಪಂಚವರ್ಣದ ನಗರದಲ್ಲಿ,\nಕಾಲು ತಲೆಗಳಿಲ್ಲದ ದೊರೆಗಳು.\nಕಣ್ಣು ಕೈಗಳಿಲ್ಲದ ಕಾರಭಾರಿಗಳು.\nಗೌಡ, ಶ್ಯಾನಭೋಗರಿಂದುತ್ಪತ್ಯ,\nಪರಿಚಾರಕರಿಂದ ಬಂಧನ.\nಇಂತಿವರೆಲ್ಲರಿಗೆ ಒಡತಿ ಮೂರುಮುಖದ ಕುಂಪಣಿ.\nಪರದೇಶಕ್ಕೈದಬೇಕಾದರೆ\nಪಂಚವರ್ಣದ ಸಂಚಾರವ ಕೆಡಿಸಿ,\nಕಾಲು, ತಲೆ ದೊರೆಗೆ ಬಂದಲ್ಲದೆ,\nಕಣ್ಣು, ಕೈ ಕಾರಭಾರಿಗೆ ಬಂದಲ್ಲದೆ,\nಗೌಡ, ಶ್ಯಾನಭೋಗ, ಪರಿಚಾರಕರ ಕೊಂದಲ್ಲದೆ,\nಮೂರುಮುಖದ ಕುಂಪಣಿಯ ತಲೆಹೊಡೆದಲ್ಲದೆ\nಮುನ್ನಿನ ಬಟ್ಟೆಯನರಿಯಬಾರದು.\nಅರಿಯದಕಾರಣ ಅಸುಲಿಂಗಸಂಬಂಧಿಗಳಲ್ಲ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}