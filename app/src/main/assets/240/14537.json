{
    "id": "14537", 
    "vachana": "<font>106<br/>ಪಂಚವರ್ಣದ ನಗರದಲ್ಲಿ,<br/>ಕಾಲು ತಲೆಗಳಿಲ್ಲದ ದೊರೆಗಳು.<br/>ಕಣ್ಣು ಕೈಗಳಿಲ್ಲದ ಕಾರಭಾರಿಗಳು.<br/>ಗೌಡ, ಶ್ಯಾನಭೋಗರಿಂದುತ್ಪತ್ಯ,<br/>ಪರಿಚಾರಕರಿಂದ ಬಂಧನ.<br/>ಇಂತಿವರೆಲ್ಲರಿಗೆ ಒಡತಿ ಮೂರುಮುಖದ ಕುಂಪಣಿ.<br/>ಪರದೇಶಕ್ಕೈದಬೇಕಾದರೆ<br/>ಪಂಚವರ್ಣದ ಸಂಚಾರವ ಕೆಡಿಸಿ,<br/>ಕಾಲು, ತಲೆ ದೊರೆಗೆ ಬಂದಲ್ಲದೆ,<br/>ಕಣ್ಣು, ಕೈ ಕಾರಭಾರಿಗೆ ಬಂದಲ್ಲದೆ,<br/>ಗೌಡ, ಶ್ಯಾನಭೋಗ, ಪರಿಚಾರಕರ ಕೊಂದಲ್ಲದೆ,<br/>ಮೂರುಮುಖದ ಕುಂಪಣಿಯ ತಲೆಹೊಡೆದಲ್ಲದೆ<br/>ಮುನ್ನಿನ ಬಟ್ಟೆಯನರಿಯಬಾರದು.<br/>ಅರಿಯದಕಾರಣ ಅಸುಲಿಂಗಸಂಬಂಧಿಗಳಲ್ಲ.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}