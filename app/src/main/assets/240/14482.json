{
    "id": "4482", 
    "vachana": "<font>51<br/>ಶಿವಶಿವಾ, ಮತ್ತೊಂದು ಪರಿಯ ಪೇಳ್ವೆ.<br/>ಅದೆಂತೆಂದಡೆ:<br/>ಈ ಲೋಕದೊಳಗೆ ಗುರುವೆಂಬಾತನು<br/>ಭಕ್ತರಿಗೆ ದೀಕ್ಷೆಯ ಮಾಡಿ<br/>ಪೂರ್ವಜನ್ಮವಳಿದು ಪುನರ್ಜಾತನ ಮಾಡಿದೆವೆಂಬರು.<br/>ಜಂಗಮಲಿಂಗಿಗಳಿಗೆ ಚರಂತಿಹಿರಿಯರು<br/>ಗುರುವೆಂಬಾತನು ಉಭಯರು ಕೂಡಿ,<br/>ಅಯ್ಯತನ ಮಾಡಿದೆವು ಎಂಬರು.<br/>ಅವರೇನು ಪೂರ್ವದಲ್ಲಿ ಕಪ್ಪಾಗಿದ್ದರೆ ?<br/>ಈಗೇನು ಕೆಂಪಗಾದರೆ ?<br/>ಅವರೇನು ಪೂರ್ವದಲ್ಲಿ ಬಿಳುಪಾಗಿದ್ದರೆ ? ಈಗೇನು ಕಪ್ಪಾದರೆ ?<br/>ಎಲಾ ದಡ್ಡಪ್ರಾಣಿಗಳಿರಾ,<br/>ಇದೇನು ವೀರಶೈವಮಾರ್ಗವಲ್ಲ; ಇದು ಶೈವಮಾರ್ಗ.<br/>ಇನ್ನು ವೀರಶೈವಮಾರ್ಗದಾಚಾರವ ಬಲ್ಲರೆ ಹೇಳಿರಿ,<br/>ಅರಿಯದಿದ್ದರೆ ಕೇಳಿರಿ.<br/>ಆರೂರವರ ಉಲುಹ ಮಾಣಿಸಿ, ಮೂರೂರವರ ಮೂಲಿಗೆ ಹಾಕಿ,<br/>ಬೇರೊಂದೂರವರ ತೋರಬಲ್ಲರೆ ವೀರಶೈವರೆಂಬೆ.<br/>ಆರು ಮಂದಿಯನಟ್ಟಿ, ಮೂರು ಮಂದಿಯ ಕುಟ್ಟಿ,<br/>ಬಟ್ಟಬಯಲಿನ ಘಟ್ಟಿಯ ತೋರಬಲ್ಲರೆ ವೀರಶೈವರೆಂಬೆ.<br/>ಆರು ಬಟ್ಟೆಯನೇ ಮೆಟ್ಟಿ, ಮೂರು ಬಟ್ಟೆಯನೇ ದಾಂಟಿ,<br/>ಮೇಲುಬಟ್ಟೆಯಲ್ಲಿ ನಿಂದು ನಿಟಿಲಲೋಚನನ<br/>ತೋರಬಲ್ಲರೆ ವೀರಶೈವರೆಂಬೆ.<br/>ಆರು ಬಾಗಿಲ ಹಾಕಿ, ಮೂರು ಬಾಗಿಲ ಮುಚ್ಚಿ,<br/>ಇನ್ನೊಂದು ಕದವ ತೆಗೆದು ತೋರಬಲ್ಲರೆ ವೀರಶೈವರೆಂಬೆ.<br/>ಇಂತೀ ಕ್ರಮವನರಿದು ದೀಕ್ಷೆಯ ಮಾಡಬಲ್ಲರೆ ಗುರುವೆಂಬೆ,<br/>ಇಲ್ಲದಿದ್ದರೆ ನರಗುರಿಗಳೆಂಬೆ.<br/>ಈ ಭೇದವ ತಿಳಿದು ಅಯ್ಯತನ  ಮಾಡಬಲ್ಲರೆ<br/>ಚರಮೂರ್ತಿಗಳೆಂಬೆ.<br/>ಇಲ್ಲದಿದ್ದರೆ ಮತಿಭ್ರಷ್ಟ ಮರುಳಮಾನವರೆಂಬೆ.<br/>ಇಂತೀ ವಿಚಾರವನು ಅರಿಯದೆ ದೀಕ್ಷೆಯ ಮಾಡಬೇಕೆಂಬವರ,<br/>ಇಂತೀ ಭೇದವ ತಿಳಿಯದೆ ದೀಕ್ಷೆ ಪಡೆಯಬೇಕೆಂಬವರ,<br/>ಈ ಉಭಯಭ್ರಷ್ಟ  ಹೊಲೆಮಾದಿಗರ<br/>ಅಘೋರನರಕದಲ್ಲಿಕ್ಕೆಂದ ಕಾಣಾ<br/>ವೀರಾಧಿವೀರ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}