{
    "id": "14515", 
    "vachana": "<font>84<br/>ಇಂತಪ್ಪ ಪ್ರಣಮಮಂತ್ರಸಂಬಂಧವನು<br/>ಸ್ವಾನುಭಾವಗುರುಮೂರ್ತಿಗಳಿಂದ ವಿಚಾರಿಸಿಕೊಳ್ಳಬೇಕಲ್ಲದೆ,<br/>ಭಿನ್ನ ಜ್ಞಾನಗುರುಮೂರ್ತಿಗಳಿಂದ ವಿಚಾರಿಸಿಕೊಳ್ಳಲಾಗದು.<br/>ಅದೇನು ಕಾರಣವೆಂದಡೆ:<br/>ದ್ವಾದಶ ರುದ್ರಾಕ್ಷಿಮಾಲೆಯಂ ಮಾಡಿ,<br/>ಆ ದ್ವಾದಶ  ರುದ್ರಾಕ್ಷಿಗೆ ದ್ವಾದಶಪ್ರಣಮವ ಸಂಬಂಧಿಸಿ,<br/>ಶಿಖಾರುದ್ರಾಕ್ಷಿಗೆ ನಿರಂಜನ  ಅವಾಚ್ಯಪ್ರಣವವೆಂಬ<br/>ಹಕಾರ ಪ್ರಣಮವ ಸಂಬಂಧಿಸಿ,<br/>ಉದಯ ಮಧ್ಯಾಹ್ನ ಸಾಯಂಕಾಲವೆಂಬ<br/>ತ್ರಿಕಾಲದಲ್ಲಿ ಸ್ನಾನವ ಮಾಡಿ,<br/>ಏಕಾಂತಸ್ಥಾನದಲ್ಲಿ ಉತ್ತರವಾಗಲಿ ಪೂರ್ವವಾಗಲಿ<br/>ಉಭಯದೊಳಗೆ ಆವುದಾನೊಂದು ದಿಕ್ಕಿಗೆ ಮುಖವಾಗಿ<br/>ಶುಭ್ರವಸ್ತ್ರವಾಗಲಿ, ಶುಭ್ರರೋಮಶಾಖೆಯಾಗಲಿ,<br/>ಶುಭ್ರ ರೋಮಕಂಬಳಿಯಾಗಲಿ,<br/>ತೃಣದಾಸನವಾಗಲಿ, ನಾರಾಸನವಾಗಲಿ,<br/>ಇಂತೀ ಪಂಚಾಸನದೊಳಗೆ ಆವುದಾನೊಂದು<br/>ಆಸನ ಬಲಿದು, ಮೂರ್ತವ ಮಾಡಿ,<br/>ಇಷ್ಟಲಿಂಗಕ್ಕೆ ಅಷ್ಟವಿಧಾರ್ಚನೆ  ಷೋಡಶೋಪಚಾರವ ಮಾಡಿ,<br/>ಆ ರುದ್ರಾಕ್ಷಿಮಾಲೆಗೆ ವಿಭೂತಿ ಅಗ್ಗಣಿ  ಪತ್ರಿಯ ಧರಿಸಿ,<br/>ತರ್ಜನ್ಯವಾಗಲಿ ಅನಾಮಿಕ  ಬೆರಳಾಗಲಿ<br/>ಉಭಯದೊಳಗೆ ದಾವುದಾದರೇನು<br/>ಒಂದು ಬೆರಳಿಗೆ ರುದ್ರಾಕ್ಷಿಯಂ ಧರಿಸಿ<br/>ಅದರೊಳಗೆ ದೀP್ಷಗುರು ಅಧೋಮುಖವಾಗಿ<br/>ರುದ್ರಾಕ್ಷಿಮಾಲೆಯ ಜಪಿಸೆಂದು ಪೇಳ್ವನು.<br/>ಮತ್ತಂ, ಕುರುಡರೊಳಗೆ ಮೆಳ್ಳನು ಚಲುವನೆಂಬ ಹಾಗೆ<br/>ಅಜ್ಞಾನಿಗಳೊಳಗಣ ಜ್ಞಾನಿಗಳು ಊಧ್ರ್ವಮುಖವಾಗಿ<br/>ರುದ್ರಾಕ್ಷಿ ಜಪಿಸೆಂದು ಪೇಳುವರು.<br/>ಇಂತಪ್ಪ ಸಂಶಯದಲ್ಲಿ ಮುಳುಗಿ<br/>ಮೂರುಲೋಕವು ಭವಭವದಲ್ಲಿ<br/>ಎಡೆಯಾಡುವುದು ಕಂಡು,<br/>ಶಿವಜ್ಞಾನ ಶರಣನು ವಿಸರ್ಜಿಸಿ<br/>ಸ್ವಾನುಭಾವಸೂತ್ರದಿಂ, ದ್ವಾದಶಪ್ರಣಮವ ಪೆÇೀಣಿಸಿ,<br/>ಅಧೋ ಊಧ್ರ್ವವೆಂಬ ವಿಚಾರವಿಲ್ಲದೆ ದಿವಾರಾತ್ರಿಯಲ್ಲಿ<br/>ನಿಮಿಷ ನಿಮಿಷವನಗಲದೆ ಮರಿಯದೆ<br/>ಜಪಿಸಿ ಸದ್ಯೋನ್ಮುಕ್ತನಾಗಿ<br/>ಶಿವಸುಖದಲ್ಲಿ ಸುಖಿಯಾಗಿರ್ದನಯ್ಯ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}