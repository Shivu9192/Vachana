{
    "id": "14511", 
    "vachana": "<font>80<br/>ಇಂತಪ್ಪ ಪ್ರಣವಪಂಚಾಕ್ಷರಿ ಮಂತ್ರವನು<br/>ಸಾಯದಕಿನ್ನ ಮುನ್ನವೆ ಸುಜ್ಞಾನೋದಯವಾಗಿ<br/>ಶ್ರೀಗುರುಕಾರುಣ್ಯವ ಹಡದು<br/>ಸರ್ವಾಂಗದಲ್ಲಿ ಪ್ರಣವ  ಮಂತ್ರವನು<br/>ಸಂಬಂಧಿಸಿಕೊಳ್ಳಬೇಕಲ್ಲದೆ,<br/>ಸತ್ತ ಶವಕ್ಕೆ ಭುಜಪತ್ರದ ಮೇಲೆ ಪ್ರಣಮವ ಬರದು<br/>ಆ ದೇಹಕ್ಕೆ ಹಚ್ಚಿದರೆ ಆ ದೇಹವು ಮಂತ್ರದೇಹವಾಗಬಲ್ಲದೆ?<br/>ಆಗಲರಿಯದು. ಅದೆಂತೆಂದಡೆ:<br/>ಚಿತ್ರಕನು ಕಾಗದದ ಮೇಲೊಂದು<br/>ಚಿತ್ರವ ಬರೆದು ಗೋಡೆಗೆ ಹಚ್ಚಿದರೆ<br/>ಆ ಗೋಡೆಯು ಚಿತ್ರವಾಗಲರಿಯದು ಎಂಬ ಹಾಗೆ.<br/>ಉಭಯವು ಒಂದೇ ಆದ ಕಾರಣ;<br/>ಅಂತಪ್ಪ ಮೂಢಾತ್ಮರ ಮೇಳಾಪವ<br/>ವಿಸರ್ಜಿಸಿದ ಶಿವಶರಣನು<br/>ದೇಹದಲ್ಲಿರುವ ಪರಿಯಂತರದಲ್ಲಿ<br/>ಶ್ರೀಗುರುಕಾರುಣ್ಯವ ಹಡದು<br/>ಸರ್ವಾಂಗದಲ್ಲಿ ಪ್ರಣವಮಂತ್ರವನು<br/>ಮುಳ್ಳೂರಲಿಕ್ಕೆ ಇಂಬಿಲ್ಲದ ಹಾಗೆ ಸ್ವಾಯತವ ಮಾಡಿಕೊಂಡು<br/>ಆ ಮಂತ್ರದಲ್ಲಿ ಲೀಯವಾಗಿ<br/>ಪ್ರಪಂಚವನಾಚರಿಸುತ್ತಿರ್ದನಯ್ಯಾ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}