{
    "id": "/14511", 
    "vachana": "ಇಂತಪ್ಪ ಪ್ರಣವಪಂಚಾಕ್ಷರಿ ಮಂತ್ರವನು\nಸಾಯದಕಿನ್ನ ಮುನ್ನವೆ ಸುe್ಞನೋದಯವಾಗಿ\nಶ್ರೀಗುರುಕಾರುಣ್ಯವ ಹಡದು\nಸರ್ವಾಂಗದಲ್ಲಿ \n  ಮಂತ್ರವನು\nಸಂಬಂಧಿಸಿಕೊಳ್ಳಬೇಕಲ್ಲದೆ,\nಸತ್ತ ಶವಕ್ಕೆ ಭುಜಪತ್ರದ ಮೇಲೆ ಪ್ರಣಮವ ಬರದು\nಆ ದೇಹಕ್ಕೆ ಹಚ್ಚಿದರೆ ಆ ದೇಹವು ಮಂತ್ರದೇಹವಾಗಬಲ್ಲದೆ?\nಆಗಲರಿಯದು. ಅದೆಂತೆಂದಡೆ:\nಚಿತ್ರಕನು ಕಾಗದದ ಮೇಲೊಂದು\nಚಿತ್ರವ ಬರೆದು ಗೋಡೆಗೆ ಹಚ್ಚಿದರೆ\nಆ ಗೋಡೆಯು ಚಿತ್ರವಾಗಲರಿಯದು ಎಂಬ ಹಾಗೆ.\nಉಭಯವು ಒಂದೇ ಆದ ಕಾರಣ;\nಅಂತಪ್ಪ ಮೂಢಾತ್ಮರ ಮೇಳಾಪವ\nವಿಸರ್ಜಿಸಿದ ಶಿವಶರಣನು\nದೇಹದಲ್ಲಿರುವ ಪರಿಯಂತರದಲ್ಲಿ\nಶ್ರೀಗುರುಕಾರುಣ್ಯವ ಹಡದು\nಸರ್ವಾಂಗದಲ್ಲಿ ಪ್ರಣವಮಂತ್ರವನು\nಮುಳ್ಳೂರಲಿಕ್ಕೆ ಇಂಬಿಲ್ಲದ ಹಾಗೆ ಸ್ವಾಯತವ ಮಾಡಿಕೊಂಡು\nಆ ಮಂತ್ರದಲ್ಲಿ ಲೀಯವಾಗಿ\nಪ್ರಪಂಚವನಾಚರಿಸುತ್ತಿರ್ದನಯ್ಯಾ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}