{
    "id": "14648", 
    "vachana": "ಅಡ್ಡಗುಡ್ಡದ ಬೆಟ್ಟವನೊಡೆದು,\nಅರ್ಧಗಜ ಅಡ್ಡಗಲು, ಪೆÇೀಣೆಗಜ ನಿಡಿದು ಕಲ್ಲ ತಂದು,\nಅದರ ಮೇಲೆ ಲಿಂಗಾಕಾರ ಚಂದ್ರಸೂರ್ಯರ ಬರೆದು ಕಟಿಸಿ,\nಭೂಮಿಯಲ್ಲಿ ಚೌರಸ ಭೂಮಿಯ ಮಾಡಿ,\nನಾಲ್ಕುಮೂಲಿಯ ಸ್ಥಾನದಲ್ಲಿ\nಭೂಮಿಯೊಳಗೆ ಅರ್ಧಗಜ ಭೂಮಿಯನಗಿದು,\nಆ ಅಗಿದ ಭೂಮಿಯ ಸ್ಥಾನದಲ್ಲಿ \n  ಬಂಗಾರ\nಮೊದಲಾದ ಪಂಚಲೋಹವ ಹಾಕಿ,\nಆ ಲಿಂಗಮುದ್ರೆಯಕಲ್ಲು ತಂದು ಮಜ್ಜನವ ಮಾಡಿ,\nವಿಭೂತಿಯ ಧರಿಸಿ, ಪತ್ರಿ ಪುಷ್ಪದಿಂದ \n  ಮಾಡಿ,\nಅಗಿದ ಭೂಮಿಯಲ್ಲಿ ನಡಿಸಿ, ಟೆಂಗನೊಡೆದು,\nನಾಲ್ವರು ಕೂಡಿ, ಶ್ಮಶಾನಭೂಮಿಯ ಪೂರ್ವವನಳಿದು\nರುದ್ರಭೂಮಿಯಾಯಿತ್ತು ಎಂದು\nಹೆಸರಿಟ್ಟುಕೊಂಡು ನುಡಿವಿರಿ.\nಅದೆಂತು ಶುದ್ಧವಾಯಿತು ಎನಗೆ ತಿಳಿಯದು,\nನೀವು ಪೇಳಿರಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}