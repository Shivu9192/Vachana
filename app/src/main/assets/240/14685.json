{
    "id": "14685", 
    "vachana": "<font>254<br/>ಇಂತಪ್ಪ ವಿರಕ್ತನ ನಿಲುಕಡೆಯ<br/>ದೇವ ದಾನವ  ಮಾನವರು ಮೊದಲಾದ<br/>ಸಕಲಜೀವಾತ್ಮರು ತಿಳಿಯದೆ<br/>ವೇಷವ ಧರಿಸಿ, ಗ್ರಾಸಕ್ಕೆ ತಿರುಗುವ<br/>ಹೇಸಿಗಳ್ಳರ ನಾನೇನೆಂಬೆನಯ್ಯಾ ?<br/>ಇಂತಪ್ಪ ವಿರಕ್ತನ ನಿಲುಕಡೆಯ ಬಲ್ಲವರು ಆರೆಂದಡೆ<br/>ಸುಜ್ಞಾನೋದಯವಾಗಿ, ಶ್ರೀಗುರುಕಾರುಣ್ಯ ಪಡೆದು<br/>ಲಿಂಗಾಂಗಸಂಬಂಧಿಗಳಾದ ವೀರಮಾಹೇಶ್ವರರಾಗಲಿ<br/>ಅಥವಾ ಭಕ್ತಗಣಂಗಳಾಗಲಿ<br/>ಅಲ್ಲದೆ ವಿಪ್ರಮೊದಲು ಶ್ವಪಚಕಡೆಯಾಗಿ<br/>ಆವ ಜಾತಿಯಲ್ಲಿ ಆವನಾದಡೇನು <br/>ಸುಜ್ಞಾನೋದಯವಾದ ಜ್ಞಾನಕಲಾತ್ಮರು ಬಲ್ಲರಲ್ಲದೆ<br/>ಮಿಕ್ಕಿನ ಭಿನ್ನಭಾವಿಗಳಾದ<br/>ವೇದಾಂತಿ, ಸಿದ್ಧಾಂತಿ ಯೋಗಮಾರ್ಗಿಗಳು ಮೊದಲಾದ<br/>ಕರ್ಮಕಾಂಡಿಗಳಾದ ವೇಷಧಾರಿಗಳೆತ್ತ ಬಲ್ಲರಯ್ಯಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ ?</font>"
}