{
    "id": "4541", 
    "vachana": "<font>110<br/>ಉದಯಕ್ಕೆ ತನುವೆಂಬ ಹಸ್ತದಲ್ಲಿ<br/>ಇಷ್ಟಲಿಂಗವ ಮೂರ್ತಿಗೊಳಿಸಿ<br/>ಪೂಜಿಸಬಲ್ಲರೆ ಶರಣನೆಂಬೆ.<br/>ಮಧ್ಯಾಹ್ನಕ್ಕೆ ಮನವೆಂಬ ಹಸ್ತದಲ್ಲಿ<br/>ಪ್ರಾಣಲಿಂಗವ ಮೂರ್ತಿಗೊಳಿಸಿ<br/>ಪೂಜಿಸಬಲ್ಲರೆ ಶರಣನೆಂಬೆ.<br/>ಅಸ್ತಮಾನಕ್ಕೆ ಧನವೆಂಬ ಹಸ್ತದಲ್ಲಿ<br/>ಭಾವಲಿಂಗವ ಮೂರ್ತಿಗೊಳಿಸಿ<br/>ಪೂಜಿಸಬಲ್ಲರೆ ಶರಣನೆಂಬೆ.<br/>ತನು ಮುಟ್ಟದ ಮುನ್ನ, ಮನ ಮುಟ್ಟದ ಮುನ್ನ,<br/>ಭಾವ ಮುಟ್ಟದ ಮುನ್ನ,<br/>ಲಿಂಗಕ್ಕೆ ದ್ರವ್ಯವ ಸಲಿಸಬಲ್ಲರೆ ಶರಣನೆಂಬೆ.<br/>ಕಾಲು ತಾಗದ ಮುನ್ನ, ಕೈ ಮುಟ್ಟದ ಮುನ್ನ<br/>ಉದಕವ ತಂದು ಲಿಂಗಕ್ಕೆ ಮಜ್ಜನವ ನೀಡಬಲ್ಲರೆ<br/>ಶರಣನೆಂಬೆ.<br/>ಹೂವು ನೋಡದ ಮುನ್ನ, ಹಸ್ತದಿಂದ ಮುಟ್ಟದ ಮುನ್ನ,<br/>ಹೂವಕೊಯಿದು ಧರಿಸಬಲ್ಲರೆ ಶರಣನೆಂಬೆ.<br/>ಈ ಭೇದವ ತಿಳಿಯಬಲ್ಲರೆ<br/>ಶಿವe್ಞನಿಶರಣ ಲಿಂಗಾಂಗಸಂಬಂಧಿ.<br/>ಇಂತೀ ನಿರ್ಣಯವ ತಿಳಿಯದೆ<br/>ಶರಣಸತಿ ಲಿಂಗಪತಿ ಎಂಬಾತನ ಲಿಂಗ ಪ್ರೇತಲಿಂಗ,<br/>ಅವ ಭೂತಪ್ರಾಣಿ ಎಂದನಯ್ಯ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}