{
    "id": "/14541", 
    "vachana": "ಉದಯಕ್ಕೆ ತನುವೆಂಬ ಹಸ್ತದಲ್ಲಿ\nಇಷ್ಟಲಿಂಗವ ಮೂರ್ತಿಗೊಳಿಸಿ\nಪೂಜಿಸಬಲ್ಲರೆ ಶರಣನೆಂಬೆ.\nಮಧ್ಯಾಹ್ನಕ್ಕೆ ಮನವೆಂಬ ಹಸ್ತದಲ್ಲಿ\nಪ್ರಾಣಲಿಂಗವ ಮೂರ್ತಿಗೊಳಿಸಿ\nಪೂಜಿಸಬಲ್ಲರೆ ಶರಣನೆಂಬೆ.\nಅಸ್ತಮಾನಕ್ಕೆ ಧನವೆಂಬ ಹಸ್ತದಲ್ಲಿ\nಭಾವಲಿಂಗವ ಮೂರ್ತಿಗೊಳಿಸಿ\nಪೂಜಿಸಬಲ್ಲರೆ ಶರಣನೆಂಬೆ.\nತನು ಮುಟ್ಟದ ಮುನ್ನ, ಮನ ಮುಟ್ಟದ ಮುನ್ನ,\nಭಾವ ಮುಟ್ಟದ ಮುನ್ನ,\nಲಿಂಗಕ್ಕೆ ದ್ರವ್ಯವ ಸಲಿಸಬಲ್ಲರೆ ಶರಣನೆಂಬೆ.\nಕಾಲು ತಾಗದ ಮುನ್ನ, ಕೈ ಮುಟ್ಟದ ಮುನ್ನ\nಉದಕವ ತಂದು ಲಿಂಗಕ್ಕೆ ಮಜ್ಜನವ ನೀಡಬಲ್ಲರೆ\nಶರಣನೆಂಬೆ.\nಹೂವು ನೋಡದ ಮುನ್ನ, ಹಸ್ತದಿಂದ ಮುಟ್ಟದ ಮುನ್ನ,\nಹೂವಕೊಯಿದು ಧರಿಸಬಲ್ಲರೆ ಶರಣನೆಂಬೆ.\nಈ ಭೇದವ ತಿಳಿಯಬಲ್ಲರೆ\nಶಿವe್ಞನಿಶರಣ ಲಿಂಗಾಂಗಸಂಬಂಧಿ.\nಇಂತೀ ನಿರ್ಣಯವ ತಿಳಿಯದೆ\nಶರಣಸತಿ ಲಿಂಗಪತಿ ಎಂಬಾತನ ಲಿಂಗ ಪ್ರೇತಲಿಂಗ,\nಅವ ಭೂತಪ್ರಾಣಿ ಎಂದನಯ್ಯ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}