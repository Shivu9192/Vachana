{
    "id": "4556", 
    "vachana": "<font>125<br/>ಇಂತಪ್ಪ ಭೇದವ ತಿಳಿಯದೆ<br/>ಪುರಾತರ ವಚನವ ನೋಡಿ ಕೇಳಿ,<br/>ಹೊನ್ನು, ಹೆಣ್ಣು, ಮಣ್ಣು ಬಿಟ್ಟು ಪ್ರಪಂಚವ ಬಿಟ್ಟೆವೆಂಬಿರಿ,<br/>ಬಿಟ್ಟ ಪರಿಯ ಪೇಳಿರಯ್ಯ ?<br/>ಹೊನ್ನಲ್ಲವೇ ಆತ್ಮ  ? ಹೆಣ್ಣಲ್ಲವೇ ಮನಸ್ಸು ?<br/>ಮಣ್ಣಲ್ಲವೇ ಪೃಥ್ವಿತತ್ವಾಂಶಭೂತವಾದ ದೇಹವು ?<br/>ಇಂತಪ್ಪ ಹೊನ್ನು, ಹೆಣ್ಣು, ಮಣ್ಣು ಒಳಗಿಟ್ಟುಕೊಂಡು<br/>ಬಾಹ್ಯದ ಹೊನ್ನು  ಹೆಣ್ಣು ಮಣ್ಣನೆ ಬಿಟ್ಟರೆ,<br/>ಬಿಟ್ಟಂತಾಯಿತೇ ಎಲಾ ಮರುಳ  ಮಾನವರಿರಾ ?<br/>ದೇಹವ ದಗ್ಧಮಾಡಬೇಕೆಂದು<br/>ಅನ್ನ ಉದಕವ ಬಿಟ್ಟು, ಅರಣ್ಯಕ್ಕೆ ಹೋಗಿ,<br/>ಕಂದಮೂಲ ಪರ್ಣಾಹಾರವ ಭಕ್ಷಿಸಿ<br/>ತನು ಒಣಗಿಸಿದರೇನು ದೇಹದಗ್ಧವಾದಂತಾಯಿತೇ ? ಆಗದು.<br/>ಹುತ್ತದ ಮೇಲೆ ಬಡಿದು ಸರ್ಪನ ಕೊಂದಂತಾಯಿತಲ್ಲದೆ<br/>ದೇಹ ದಗ್ಧವಾಗಲರಿಯದು<br/>ಎಲೆ ಮರುಳ  ಮಾನವರಿರಾ.<br/>ಅದೆಂತೆಂದೊಡೆ:<br/>ಶಿವe್ಞನೋದಯವಾಗಿ ಗುರುಕಾರುಣ್ಯವ ಪಡದು,<br/>ಲಿಂಗಾಂಗಸಂಬಂಧಿಯಾದ ಶಿವಶರಣನ ದೇಹವು<br/>e್ಞನಾಗ್ನಿಯಲ್ಲಿ ದಗ್ಧವಾಯಿತಲ್ಲದೆ<br/>ಉಳಿದ ಜೀವಾತ್ಮರ ದೇಹವು ದಗ್ಧವಾಗಲರಿಯದು.<br/>ದೇಹದ ಗುಣವ ಬಿಡಬೇಕೆಂಬಿರಿ,<br/>ಬಿಡಲಿಕ್ಕೇನು ಕಟ್ಟಿದ ಪಶುಗಳೆ ?<br/>ಬಿಡಲಿಕ್ಕೇನು ಹಟ್ಟಿಯ ಪಶುಗಳೆ ?<br/>ಕಣ್ಣಿಗೆ ಕಾಣಿಸದ, ಕೈಗೆ ಸಿಕ್ಕದ ಗುಣಗಳ ಬಿಡಬೇಕೆಂಬಿರಿ.<br/>ಇದಕ್ಕೆ ದೃಷ್ಟಾಂತ:<br/>ಸೂರ್ಯನ ಬಿಂಬ ಜಲದಲ್ಲಿ ಕಾಣುವದು.<br/>ಆ ಬಿಂಬವ ಹಿಡಿಯಬಲ್ಲರೆ ಗುಣವ ಬಿಟ್ಟರೆಂಬೆ.<br/>ಜ್ಯೋತಿಯ ಪ್ರಭೆಯ ಕಡೆಯಕ್ಕೆ ತೆಗೆದು<br/>ಹಿಡಿಯಬಲ್ಲರೆ ಗುಣವ ಬಿಟ್ಟರೆಂಬೆ.<br/>ದೇಹದೊಳಗಣ ಪ್ರಾಣವ ಬಹಿಷ್ಕರಿಸಿ<br/>ಹಿಡಿಯಬಲ್ಲರೆ ಗುಣವ ಬಿಟ್ಟರೆಂಬೆ.<br/>ಇಂತೀ ಭೇದವ ತಿಳಿಯದೆ<br/>ವನವಾಸದಲ್ಲಿ ತನುಮನವ ಬಳಲಿಸಿ<br/>ಭವದತ್ತ ಮುಖವಾಗಿ ಹೋಗುವ<br/>ಹೇಸಿಮೂಳರ ಕಂಡು ನಾಚಿತ್ತಯ್ಯ ಎನ್ನ ಮನವು,<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}