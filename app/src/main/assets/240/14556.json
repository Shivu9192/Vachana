{
    "id": "/14556", 
    "vachana": "ಇಂತಪ್ಪ ಭೇದವ ತಿಳಿಯದೆ\nಪುರಾತರ ವಚನವ ನೋಡಿ ಕೇಳಿ,\nಹೊನ್ನು, ಹೆಣ್ಣು, ಮಣ್ಣು ಬಿಟ್ಟು ಪ್ರಪಂಚವ ಬಿಟ್ಟೆವೆಂಬಿರಿ,\nಬಿಟ್ಟ ಪರಿಯ ಪೇಳಿರಯ್ಯ ?\nಹೊನ್ನಲ್ಲವೇ \n  ? ಹೆಣ್ಣಲ್ಲವೇ ಮನಸ್ಸು ?\nಮಣ್ಣಲ್ಲವೇ ಪೃಥ್ವಿತತ್ವಾಂಶಭೂತವಾದ ದೇಹವು ?\nಇಂತಪ್ಪ ಹೊನ್ನು, ಹೆಣ್ಣು, ಮಣ್ಣು ಒಳಗಿಟ್ಟುಕೊಂಡು\nಬಾಹ್ಯದ \n  ಹೆಣ್ಣು ಮಣ್ಣನೆ ಬಿಟ್ಟರೆ,\nಬಿಟ್ಟಂತಾಯಿತೇ ಎಲಾ \n  ಮಾನವರಿರಾ ?\nದೇಹವ ದಗ್ಧಮಾಡಬೇಕೆಂದು\nಅನ್ನ ಉದಕವ ಬಿಟ್ಟು, ಅರಣ್ಯಕ್ಕೆ ಹೋಗಿ,\nಕಂದಮೂಲ ಪರ್ಣಾಹಾರವ ಭಕ್ಷಿಸಿ\nತನು ಒಣಗಿಸಿದರೇನು ದೇಹದಗ್ಧವಾದಂತಾಯಿತೇ ? ಆಗದು.\nಹುತ್ತದ ಮೇಲೆ ಬಡಿದು ಸರ್ಪನ ಕೊಂದಂತಾಯಿತಲ್ಲದೆ\nದೇಹ ದಗ್ಧವಾಗಲರಿಯದು\nಎಲೆ \n  ಮಾನವರಿರಾ.\nಅದೆಂತೆಂದೊಡೆ:\nಶಿವe್ಞನೋದಯವಾಗಿ ಗುರುಕಾರುಣ್ಯವ ಪಡದು,\nಲಿಂಗಾಂಗಸಂಬಂಧಿಯಾದ ಶಿವಶರಣನ ದೇಹವು\ne್ಞನಾಗ್ನಿಯಲ್ಲಿ ದಗ್ಧವಾಯಿತಲ್ಲದೆ\nಉಳಿದ ಜೀವಾತ್ಮರ ದೇಹವು ದಗ್ಧವಾಗಲರಿಯದು.\nದೇಹದ ಗುಣವ ಬಿಡಬೇಕೆಂಬಿರಿ,\nಬಿಡಲಿಕ್ಕೇನು ಕಟ್ಟಿದ ಪಶುಗಳೆ ?\nಬಿಡಲಿಕ್ಕೇನು ಹಟ್ಟಿಯ ಪಶುಗಳೆ ?\nಕಣ್ಣಿಗೆ ಕಾಣಿಸದ, ಕೈಗೆ ಸಿಕ್ಕದ ಗುಣಗಳ ಬಿಡಬೇಕೆಂಬಿರಿ.\nಇದಕ್ಕೆ ದೃಷ್ಟಾಂತ:\nಸೂರ್ಯನ ಬಿಂಬ ಜಲದಲ್ಲಿ ಕಾಣುವದು.\nಆ ಬಿಂಬವ ಹಿಡಿಯಬಲ್ಲರೆ ಗುಣವ ಬಿಟ್ಟರೆಂಬೆ.\nಜ್ಯೋತಿಯ ಪ್ರಭೆಯ ಕಡೆಯಕ್ಕೆ ತೆಗೆದು\nಹಿಡಿಯಬಲ್ಲರೆ ಗುಣವ ಬಿಟ್ಟರೆಂಬೆ.\nದೇಹದೊಳಗಣ ಪ್ರಾಣವ ಬಹಿಷ್ಕರಿಸಿ\nಹಿಡಿಯಬಲ್ಲರೆ ಗುಣವ ಬಿಟ್ಟರೆಂಬೆ.\nಇಂತೀ ಭೇದವ ತಿಳಿಯದೆ\nವನವಾಸದಲ್ಲಿ ತನುಮನವ ಬಳಲಿಸಿ\nಭವದತ್ತ ಮುಖವಾಗಿ ಹೋಗುವ\nಹೇಸಿಮೂಳರ ಕಂಡು ನಾಚಿತ್ತಯ್ಯ ಎನ್ನ ಮನವು,\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}