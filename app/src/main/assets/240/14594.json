{
    "id": "/14594", 
    "vachana": "ಅಚ್ಚಪ್ರಸಾದಿಗಳೆಂದು ಹೆಸರಿಟ್ಟುಕೊಂಡು\nಪ್ರಸಾದಿಗಳ ಕಂಡರೆ ಅಗಲನೆಲ್ಲವ ನೀರಿನಿಂದ ತೊಳೆತೊಳೆದು\nಮುಸುರಿಗೆ ಬಿಟ್ಟ ಎಮ್ಮಿಯಂತೆ ಕುಡಿದು,\nಆಯತಮಾಡಿ ಅಗಲನೆಲ್ಲವ ನೆಕ್ಕಿ \n  ತೊಂಬಲವೆಲ್ಲ ತೆಗೆವರು.\nಆರೂ ಇಲ್ಲದ ವೇಳೆಯಲ್ಲಿ ರಣಬೀರರಂತೆ\nಕೂಳ ತಿಂದು ಚಲ್ಲಾಡಿ,\nತುದಿಹಸ್ತವ ತೊಳೆದು ಹೋಗುವವರಿಗೆ\nಅಚ್ಚಪ್ರಸಾದವೆಲ್ಲಿಹುದಯ್ಯ ?\nದೇಹಕ್ಕೆ \n  ಸಂಘಟಿಸಿದಲ್ಲಿ\nತನ್ನ \n  ತನಗೆ ವಿಸ್ಮøತಿಯಾಗಲು\nಆ ವೇಳೆಯಲ್ಲಿ ಅನ್ನ ಉದಕವ ಆರು ನೀಡಿದಡೆಯೂ\nಜೀವನ ಕಕಲಾತಿಗೆ ತಾ ಮಲಗಿರ್ದ\nಹಾಸಿಗೆಯಲ್ಲಿ ಏಳದೆ ಮಲಗಿರ್ದಲ್ಲಿ\nಅನ್ನ ಉದಕವ ತಿಂಬುವವರಿಗೆ\nಎಲ್ಲಿಹುದಯ್ಯ ಅಚ್ಚಪ್ರಸಾದ ?\nಇಂತಪ್ಪ ವ್ರತಭ್ರಷ್ಟ ಸೂಳೆಯಮಕ್ಕಳು\nನುಚ್ಚಬಡಕರಲ್ಲದೆ ಇವರು ಅಚ್ಚಪ್ರಸಾದಿಗಳಾಗಬಲ್ಲರೆ ?\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ. \n"
}