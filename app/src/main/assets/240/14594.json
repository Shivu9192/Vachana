{
    "id": "4594", 
    "vachana": "<font>163<br/>ಅಚ್ಚಪ್ರಸಾದಿಗಳೆಂದು ಹೆಸರಿಟ್ಟುಕೊಂಡು<br/>ಪ್ರಸಾದಿಗಳ ಕಂಡರೆ ಅಗಲನೆಲ್ಲವ ನೀರಿನಿಂದ ತೊಳೆತೊಳೆದು<br/>ಮುಸುರಿಗೆ ಬಿಟ್ಟ ಎಮ್ಮಿಯಂತೆ ಕುಡಿದು,<br/>ಆಯತಮಾಡಿ ಅಗಲನೆಲ್ಲವ ನೆಕ್ಕಿ ನೀರ  ತೊಂಬಲವೆಲ್ಲ ತೆಗೆವರು.<br/>ಆರೂ ಇಲ್ಲದ ವೇಳೆಯಲ್ಲಿ ರಣಬೀರರಂತೆ<br/>ಕೂಳ ತಿಂದು ಚಲ್ಲಾಡಿ,<br/>ತುದಿಹಸ್ತವ ತೊಳೆದು ಹೋಗುವವರಿಗೆ<br/>ಅಚ್ಚಪ್ರಸಾದವೆಲ್ಲಿಹುದಯ್ಯ ?<br/>ದೇಹಕ್ಕೆ ವ್ಯಾಧಿ  ಸಂಘಟಿಸಿದಲ್ಲಿ<br/>ತನ್ನ ಖಬರು  ತನಗೆ ವಿಸ್ಮøತಿಯಾಗಲು<br/>ಆ ವೇಳೆಯಲ್ಲಿ ಅನ್ನ ಉದಕವ ಆರು ನೀಡಿದಡೆಯೂ<br/>ಜೀವನ ಕಕಲಾತಿಗೆ ತಾ ಮಲಗಿರ್ದ<br/>ಹಾಸಿಗೆಯಲ್ಲಿ ಏಳದೆ ಮಲಗಿರ್ದಲ್ಲಿ<br/>ಅನ್ನ ಉದಕವ ತಿಂಬುವವರಿಗೆ<br/>ಎಲ್ಲಿಹುದಯ್ಯ ಅಚ್ಚಪ್ರಸಾದ ?<br/>ಇಂತಪ್ಪ ವ್ರತಭ್ರಷ್ಟ ಸೂಳೆಯಮಕ್ಕಳು<br/>ನುಚ್ಚಬಡಕರಲ್ಲದೆ ಇವರು ಅಚ್ಚಪ್ರಸಾದಿಗಳಾಗಬಲ್ಲರೆ ?<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ. </font>"
}