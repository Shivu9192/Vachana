{
    "id": "4572", 
    "vachana": "<font>141<br/>ದೇವರು ದೇವರು ಎಂಬಿರಿ ದೇವರಿಗೆ ಪ್ರಳಯವುಂಟೆ ?<br/>ದೇವರು ಪ್ರಳಯವಾದಡೆ ಜಗವು ಉಳಿಯಬಲ್ಲುದೆ ?<br/>ಎಲಾ ಮರುಳಗಳಿರಾ, ಕಲ್ಲು ದೇವರೆಂಬಿರಿ,<br/>ಕಲ್ಲು ದೇವರಾದಡೆ ವಜ್ರಾಯುಧದಿಂದ ಪ್ರಳಯವಾಗದೆ ?<br/>ಕಟ್ಟಿಗೆ ದೇವರೆಂಬಿರಿ,<br/>ಕಟ್ಟಿಗೆ ದೇವರೆಂದರೆ ಅಗ್ನಿಯಿಂದ ಪ್ರಳಯವಾಗದೆ ?<br/>ಮಣ್ಣು ದೇವರೆಂಬಿರಿ,<br/>ಮಣ್ಣು ದೇವರಾದಡೆ ಜಲದಿಂದ ಪ್ರಳಯವಾಗದೆ ?<br/>ನೀರು ದೇವರೆಂಬಿರಿ,<br/>ನೀರು ದೇವರಾದಡೆ ಅಗ್ನಿಯಿಂದ ಅರತುಹೋಗದೆ ?<br/>ಅಗ್ನಿ ದೇವರೆಂಬಿರಿ,<br/>ಅಗ್ನಿ ದೇವರಾದಡೆ ಜಲದಿಂದ ಪ್ರಳಯವಾಗದೆ ?<br/>ಇಂತೀ ದೇವರೆಂದು ನಂಬಿ ಪೂಜಿಸಿದ ಜೀವಾತ್ಮರು<br/>ಇರುವೆ ಮೊದಲು  ಆನೆ ಕಡೆ<br/>ಎಂಬತ್ನಾಲ್ಕುಲಕ್ಷ ಯೋನಿದ್ವಾರದಲ್ಲಿ<br/>ರಾಟಾಳ ತಿರುಗಿದಂತೆ<br/>ಜನನಮರಣಗಳಿಂದ <br/>ಎಡೆಯಾಡುತಿಪ್ಪರು ನೋಡಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}