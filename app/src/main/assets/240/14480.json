{
    "id": "14480", 
    "vachana": "<font>49<br/>ಶಿವಾಶಿವಾ, ಗುರು ಲಿಂಗಾಂಗಿ ಜಂಗಮ  ಭಕ್ತರ ಭೇದವ<br/>ಪೇಳ್ವೆ ಕೇಳಿರಯ್ಯಾ.<br/>ಶೆರೆಯ ಕುಡಿದವನೇ ಗುರುವೆಂಬೆ.<br/>ಸುರೆಯ ಕುಡಿದವನೇ ಲಿಂಗಾಂಗಿಯೆಂಬೆ.<br/>ಕಂಡವ ತಿಂದವನೇ ಜಂಗಮವೆಂಬೆ.<br/>ಇಂತೀ ಮೂವರ ಕೊಂದು ತಿಂದವನ<br/>ಕೊಂದು ತಿಂದಾತನೇ ಭಕ್ತನೆಂಬೆ.<br/>ಇಂತಿದರ ಅನುಭಾವ ತಿಳಿಯಬಲ್ಲರೆ<br/>ಗುರು-ಲಿಂಗ-ಜಂಗಮ ಭಕ್ತನೆಂಬೆ.<br/>ಇಂತೀ ಚತುರ್ವಿಧದ ನಿರ್ಣಯವ ಹೇಳಿದಾತನೇ<br/>ಅನಾದಿಗುರುಲಿಂಗಜಂಗಮವೆಂಬೆ.<br/>ಆತನಲ್ಲಿ ಉಪದೇಶವ ಹಡಿಯಬೇಕು.<br/>ಇಂತಿದರ ಭೇದವ ತಿಳಿಯಬಲ್ಲಾತನೇ<br/>ಅನಾದಿ ಶಿಷ್ಯ ಭಕ್ತನೆಂಬೆ.<br/>ಇಂತಿವರಿಗೆ ಉಪದೇಶವ ಹೇಳಬೇಕು.<br/>ಇಂತಪ್ಪ ಗುರುಶಿಷ್ಯಸಂಬಂಧವೆಂತೆಂದೊಡೆ:<br/>ಶಿಖಿ-ಕರ್ಪುರ ಸಂಯೋಗದಂತೆ.<br/>ಪಯೋಧರಫಲ ಉದಕದಲ್ಲಿ ಲೀಯವಾದಂತೆ.<br/>ಲವಣ ಸಮುದ್ರದಲ್ಲಿ ಲೀಯವಾದಂತೆ.<br/>ಈ ಗುರುಶಿಷ್ಯರುಭಯರು ಕೂಡಿ ಪರಶಿವಸಾಗರದಲ್ಲಿ<br/>ನಿರ್ವಯಲಾದರೆಂದನಯ್ಯ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}