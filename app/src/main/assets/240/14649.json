{
    "id": "/14649", 
    "vachana": "ನವಖಂಡಪೃಥ್ವಿ ಎಂಬುದು ಪಂಚಶತಕೋಟಿ ಯೋಜನ.\nಪೂರ್ವ, ಪಶ್ಚಿಮ, ಉತ್ತರ, ದಕ್ಷಿಣಕ್ಕೆ\nಮಂಡಲಾಕಾರವಾದ ಭೂಮಂಡಲ ಒಂದೇ\nಅಂತಪ್ಪ ಭೂಮಂಡಲದ ಮಧ್ಯದಲ್ಲಿ\nಸಪ್ತಸಮುದ್ರ, ಸಪ್ತದ್ವೀಪಾಂತರ\nಹಿಮಾಚಲ ಮಹಾಮೇರುವರ್ಪತ ಮೊದಲಾದ\nಅಷ್ಟ ಪರ್ವತಂಗಳು.\nಕಾಶಿ, ರಾಮೇಶ್ವರ ಮೊದಲಾದ\nಮುನ್ನೂರಾ ಅರುವತ್ತು ಕ್ಷೇತ್ರಂಗಳು.\nಕೃಷ್ಣಾ, ಭಾಗೀರಥಿ, ಯಮುನಾ, ಸರಸ್ವತಿ, ಗಂಗಾ\nಮೊದಲಾದ ಅರುವತ್ತಾರುಕೋಟಿ ತೀರ್ಥಂಗಳು\nಇಂತೀ ತೀರ್ಥಕ್ಷೇತ್ರಂಗಳ ತೆತ್ತೀಸಕೋಟಿ ದೇವರ್ಕಳು ಸ್ಥಾಪಿಸಿದರು.\nಮತ್ತಂ, ಮಂದಮತಿಗಳಾದ ಜೀವಾತ್ಮರು ಕೂಡಿ,\nಇದು ದೇವಭೂಮಿ, ಇದು ಹೊಲೆಭೂಮಿ,\nಇದು ಮಠಮಾನ್ಯದ ಭೂಮಿ, ಇದು \n  ಗೃಹದ ಭೂಮಿ,\nಇದು ಲಿಂಗಸ್ಥಾಪನೆಯಾದ ರುದ್ರಭೂಮಿ, ಇದು ಶ್ಮಶಾನ ಭೂಮಿ\nಎಂದು ಹೆಸರಿಟ್ಟು ಸ್ಥಾಪನೆಯ ಮಾಡುವಿರಿ.\nಎಲಾ ದಡ್ಡ ಪ್ರಾಣಿಗಳಿರಾ,\nಇದಕೊಂದು ದೃಷ್ಟವ ಪೇಳ್ವೆ ಕೇಳಿರಯ್ಯಾ.\nಅದೆಂತೆಂದೊಡೆ :\nಒಂದು ನದಿಯಲ್ಲಿ \n  ಹಾಕಿ,\nಗೆರೆಯ ಬರೆದು ಎರಡು ಮಾಡಿ,\nಇದು \n  ಉದಕ, ಇದು ಲವಣೋದಕವೆಂದಡೆ\nಆಗಬಲ್ಲುದೇನಯ್ಯಾ ? ಆಗಲರಿಯದು.\nಮತ್ತಂ,\nಒಂದೇ ಬೇವಿನಮರದೊಳಗೆ\nಒಂದು ಶಾಖೆಗೆ ಮಾವಿನಹಣ್ಣು, ಒಂದು ಶಾಖೆಗೆ ಬೇವಿನಹಣ್ಣು,\nಒಂದು ಶಾಖೆಗೆ ಬಾಳೆಯಹಣ್ಣು,\nಒಂದು ಶಾಖೆಗೆ ಹಸಲು, ನೀರಲಹಣ್ಣು,\nಆಗೆಂದಡೆ ಆಗಬಲ್ಲವೇನಯ್ಯಾ ?\nಆಗಲರಿಯವು ಎಂಬ ಹಾಗೆ.\nಇಂತೀ ದೃಷ್ಟದಂತೆ ಒಂದು ನವಖಂಡಮಂಡಲಭೂಮಿಯೊಳಗೆ,\nಇದು ಮಂಗಲಭೂಮಿ, ಇದು ಅಮಂಗಳಭೂಮಿ,\nಇದು ಶುದ್ಧಭೂಮಿ, ಇದು ಅಶುದ್ಧಭೂಮಿ,\nಎಂದಡೆ ಆಗಬಲ್ಲವೇನಯ್ಯಾ ? ಆಗಲರಿಯವು.\nಅದೇನು ಕಾರಣವೆಂದಡೆ :\nಆದಿ ಅನಾದಿಯಿಂದತ್ತತ್ತಲಾದ ಪರಶಿವನ\nಮಹಾ ಪ್ರಸಾದದಿಂದುದ್ಭವಿಸಿದ ಬ್ರಹ್ಮಾಂಡವು,\nಒಮ್ಮೆ ಶುದ್ಧ ಒಮ್ಮೆ ಅಶುದ್ಧವಾಗಬಲ್ಲುದೆ ಎಲೆ \n  ಮನುಜರಿರಾ.\nನಿಮ್ಮ ಮನದ \n  ವಿಕಲ್ಪದಿಂ\nಶುದ್ಧ ಅಶುದ್ಧವಾಗಿ ತೋರುವುದಲ್ಲದೆ.\nನಿಮ್ಮ ಮನದ ಸಂಕಲ್ಪವನಳಿದಡೆ\nಸಕಲಬ್ರಹ್ಮಾಂಡಗಳೆಲ್ಲ ನಿರ್ಮಳವಾಗಿ ತೋರುವವು.\nನಿಮ್ಮ ಮನದ ಸಂಕಲ್ಪವನಳಿಯದಿರ್ದಡೆ\nಸಕಲಬ್ರಹ್ಮಾಂಡಗಳೆಲ್ಲ ಅಮಂಗಳವಾಗಿ ತೋರುವವು ನೋಡೆಂದ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}