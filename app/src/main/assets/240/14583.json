{
    "id": "/14583", 
    "vachana": "ಪರ್ವತಕ್ಕೆ ಹೋಗಬೇಕಾದರೆ\nಮನೆಯ ಸುಟ್ಟು, ಬಸವನ ಕೊಂದು,\nಶಿಶುವಿನ ತಲೆಹೊಡೆದು, ಗುರುಲಿಂಗಜಂಗಮವ ಕೊಂದು,\nತನ್ನ ಕೈಕಾಲು ತಲೆ bsÉೀದಿಸಿ,\nತಿದಿಯ ಹಿಡಿದು, ಕಾವಡಿಯನೊಡದು,\nಸಾಲಮಾಡದೆ \n  ಗಳಿಸಿದಂಥ ದ್ರವ್ಯವನೊಯ್ಯದೆ\nಪೆÇೀಗಿ ಕೇಶವನೆಲ್ಲಾ ಬೋಳಿಸಿ,\nಪಾತಾಳಗಂಗಿಯ ಸ್ನಾನವ ಮಾಡಿ,\nಮನೆಯ ಸುಟ್ಟು ಬೂದಿಯ ಧರಿಸಿ,\nಒಂದು ಪಾದವ ಹಿಂದಿಟ್ಟು, ಒಂದು ಪಾದವ ಮುಂದಿಟ್ಟು,\nಎಡಕ ಬಂದವನ ಮೆಟ್ಟಿ, ಬಲಕ ಬಂದವನ ಕುಟ್ಟಿ,\nಎದುರಿಗೆ ಬಂದವನ ಮೆಟ್ಟಿ, ಅವನಾಚೆಗೆ ದಾಟಿ ಹೋಗಬಲ್ಲರೆ,\nಮಲ್ಲಯ್ಯನ ದರುಶನವಾಹುದು,\nಆತನ ಶಿಖರ ಕಾಣುವದು.\nಕಂಡಾಕ್ಷಣವೇ ನಿರ್ವಯಲಪದವಹುದು.\nಇಂತಿದರ ವಿಚಾರವ ತಿಳಿಯಬಲ್ಲರೆ\nಕಾಶಿ ಶ್ರೀಶೈಲಯಾತ್ರೆಯ ಮಾಡಬಲ್ಲವರು ಎಂದನಯ್ಯಾ\nನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}