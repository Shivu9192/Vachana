{
    "id": "/14571", 
    "vachana": "ಒಂದು ಜನ್ಮದಲ್ಲಿ ನಿನ್ನ\nಕಲ್ಲದೇವರ ಮಾಡಿ ಪೂಜಿಸಿ,\nಜೋಗಿ, ಜಂಗಮ, ಗೊರವನಾಗಿ ಪುಟ್ಟಿದೆ.\nಒಂದು ಜನ್ಮದಲ್ಲಿ ನಿನ್ನ\nಕಟ್ಟಿಗೆದೇವರ ಮಾಡಿ ಪೂಜಿಸಿ\nಬಡಗಿ ಕಂಬಾರನಾಗಿ ಪುಟ್ಟಿದೆ.\nಒಂದು ಜನ್ಮದಲ್ಲಿ ನಿನ್ನ\nಮಣ್ಣುದೇವರ ಮಾಡಿ ಪೂಜಿಸಿ,\nಬಾರಿಕ ತಳವಾರನಾಗಿ ಪುಟ್ಟಿದೆ.\nಒಂದು ಜನ್ಮದಲ್ಲಿ ನಿನ್ನ\nನೀರದೇವರ ಮಾಡಿ ಪೂಜಿಸಿ, ವಿಪ್ರನಾಗಿ ಪುಟ್ಟಿದೆ.\nಒಂದು ಜನ್ಮದಲ್ಲಿ ನಿನ್ನ\nಬೆಂಕಿಯ ದೇವರೆಂದು ಮಾಡಿ ಪೂಜಿಸಿ,\nವಿಪ್ರಾಚಾರ್ಯನಾಗಿ ಪುಟ್ಟಿದೆ,\nಇಂತಿವೆಲ್ಲವನು ನೀನೆಂದು ಭಾವಿಸಿ ಪೂಜಿಸುವಲ್ಲಿ,\nಇಂತೀ ಭವದಲ್ಲಿ ನಾನು ಪುಟ್ಟಿದೆ.\nಇಂತೀ ಜಡಸ್ವರೂಪ ನೀನಲ್ಲ,\nನೀನು \n  ನಿಃಶೂನ್ಯ ನಿರಾಕಾರನೆಂದು\nಎನ್ನ ಕರಸ್ಥಲದಲ್ಲಿ \n  ಪೂಜಿಸಿ\nಸಕಲಕುಲದವರಿಗೆ ಹೊರತಾಗಿ\nಕುಲಗೆಟ್ಟು ನಾನಾವಜನ್ಮಕ್ಕೆ ಹೊದೆನೆಂದರಿಯೆನಯ್ಯಾ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}