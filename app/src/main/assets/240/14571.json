{
    "id": "4571", 
    "vachana": "<font>140<br/>ಒಂದು ಜನ್ಮದಲ್ಲಿ ನಿನ್ನ<br/>ಕಲ್ಲದೇವರ ಮಾಡಿ ಪೂಜಿಸಿ,<br/>ಜೋಗಿ, ಜಂಗಮ, ಗೊರವನಾಗಿ ಪುಟ್ಟಿದೆ.<br/>ಒಂದು ಜನ್ಮದಲ್ಲಿ ನಿನ್ನ<br/>ಕಟ್ಟಿಗೆದೇವರ ಮಾಡಿ ಪೂಜಿಸಿ<br/>ಬಡಗಿ ಕಂಬಾರನಾಗಿ ಪುಟ್ಟಿದೆ.<br/>ಒಂದು ಜನ್ಮದಲ್ಲಿ ನಿನ್ನ<br/>ಮಣ್ಣುದೇವರ ಮಾಡಿ ಪೂಜಿಸಿ,<br/>ಬಾರಿಕ ತಳವಾರನಾಗಿ ಪುಟ್ಟಿದೆ.<br/>ಒಂದು ಜನ್ಮದಲ್ಲಿ ನಿನ್ನ<br/>ನೀರದೇವರ ಮಾಡಿ ಪೂಜಿಸಿ, ವಿಪ್ರನಾಗಿ ಪುಟ್ಟಿದೆ.<br/>ಒಂದು ಜನ್ಮದಲ್ಲಿ ನಿನ್ನ<br/>ಬೆಂಕಿಯ ದೇವರೆಂದು ಮಾಡಿ ಪೂಜಿಸಿ,<br/>ವಿಪ್ರಾಚಾರ್ಯನಾಗಿ ಪುಟ್ಟಿದೆ,<br/>ಇಂತಿವೆಲ್ಲವನು ನೀನೆಂದು ಭಾವಿಸಿ ಪೂಜಿಸುವಲ್ಲಿ,<br/>ಇಂತೀ ಭವದಲ್ಲಿ ನಾನು ಪುಟ್ಟಿದೆ.<br/>ಇಂತೀ ಜಡಸ್ವರೂಪ ನೀನಲ್ಲ,<br/>ನೀನು ನಿರಾಳ  ನಿಃಶೂನ್ಯ ನಿರಾಕಾರನೆಂದು<br/>ಎನ್ನ ಕರಸ್ಥಲದಲ್ಲಿ ಅರಿದು  ಪೂಜಿಸಿ<br/>ಸಕಲಕುಲದವರಿಗೆ ಹೊರತಾಗಿ<br/>ಕುಲಗೆಟ್ಟು ನಾನಾವಜನ್ಮಕ್ಕೆ ಹೊದೆನೆಂದರಿಯೆನಯ್ಯಾ.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}