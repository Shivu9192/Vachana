{
    "id": "4697", 
    "vachana": "<font>266<br/>ಹಾಲುಕುಡಿದ ಶಿಶು  ಸತ್ತು<br/>ವಿಷಕುಡಿದ ಶಿಶು  ಬದುಕಿದುದ ಕಂಡೆ.<br/>ಬೆಣ್ಣೆಯ ತಿಂದ ಶಿಶು  ಸತ್ತು<br/>ಕೆಂಡವ ತಿಂದ ಶಿಶು  ಬದುಕಿದುದ ಕಂಡೆ.<br/>ಉಂಡಾಡುವ ಶಿಶು  ಸತ್ತು<br/>ಉಣ್ಣದೆ ಓಡಾಡುವ ಶಿಶು  ಬದುಕಿದುದ ಕಂಡೆ.<br/>ಅಂಗೈಯೊಳಗಣ ಶಿಶು  ಸತ್ತು<br/>ಬೀದಿಬಾಜಾರದಲ್ಲಿರುವ ಶಿಶು  ಬದುಕಿದುದ ಕಂಡೆ.<br/>ಬೆಳದಿಂಗಳೊಳಗಿನ ಶಿಶು  ಸತ್ತು<br/>ಬಿಸಿಲೊಳಗಿನ ಶಿಶು  ಬದುಕಿದುದ ಕಂಡೆ.<br/>ಅರಮನೆಯೊಳಗಣ ಅರಸಿಯ ಶಿಶು  ಸತ್ತು <br/>ಊರೊಳಗಣ ದಾಸಿಯ ಶಿಶು  ಬದುಕಿದುದ ಕಂಡೆ. <br/>ಹುಟ್ಟಿದ ಶಿಶು  ಬೇನೆಯಿಲ್ಲದೆ ಸತ್ತು<br/>ಹುಟ್ಟದೆ ಬೇನೆ ಹತ್ತಿದ ಶಿಶು  ಬದುಕಿದುದ ಕಂಡೆ.<br/>ಈ ಉಭಯ ಭೇದವ ಬಲ್ಲ ಶಿಶು  ಚನ್ನಮಲ್ಲಯ್ಯನಲ್ಲಿ ಬಯಲಾಯಿತ್ತು.<br/>ಮತ್ತಂ, ಈ ಉಭಯ ನಿರ್ಣಯವನರಿಯದ ಶಿಶು<br/>ಮಹಾಮಲೆಯಲ್ಲಿ ಬಯಲಾಯಿತ್ತು.<br/>ಇದರಂದಚಂದ ನಿಮ್ಮ ಶರಣರೇ ಬಲ್ಲರು<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}