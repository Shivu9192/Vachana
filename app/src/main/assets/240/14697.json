{
    "id": "/14697", 
    "vachana": "ಹಾಲುಕುಡಿದ \n  ಸತ್ತು\nವಿಷಕುಡಿದ \n  ಬದುಕಿದುದ ಕಂಡೆ.\nಬೆಣ್ಣೆಯ ತಿಂದ \n  ಸತ್ತು\nಕೆಂಡವ ತಿಂದ \n  ಬದುಕಿದುದ ಕಂಡೆ.\nಉಂಡಾಡುವ \n  ಸತ್ತು\nಉಣ್ಣದೆ ಓಡಾಡುವ \n  ಬದುಕಿದುದ ಕಂಡೆ.\nಅಂಗೈಯೊಳಗಣ \n  ಸತ್ತು\nಬೀದಿಬಾಜಾರದಲ್ಲಿರುವ \n  ಬದುಕಿದುದ ಕಂಡೆ.\nಬೆಳದಿಂಗಳೊಳಗಿನ \n  ಸತ್ತು\nಬಿಸಿಲೊಳಗಿನ \n  ಬದುಕಿದುದ ಕಂಡೆ.\nಅರಮನೆಯೊಳಗಣ ಅರಸಿಯ \n  ಸತ್ತು \nಊರೊಳಗಣ ದಾಸಿಯ \n  ಬದುಕಿದುದ ಕಂಡೆ. \nಹುಟ್ಟಿದ \n  ಬೇನೆಯಿಲ್ಲದೆ ಸತ್ತು\nಹುಟ್ಟದೆ ಬೇನೆ ಹತ್ತಿದ \n  ಬದುಕಿದುದ ಕಂಡೆ.\nಈ ಉಭಯ ಭೇದವ ಬಲ್ಲ \n  ಚನ್ನಮಲ್ಲಯ್ಯನಲ್ಲಿ ಬಯಲಾಯಿತ್ತು.\nಮತ್ತಂ, ಈ ಉಭಯ ನಿರ್ಣಯವನರಿಯದ ಶಿಶು\nಮಹಾಮಲೆಯಲ್ಲಿ ಬಯಲಾಯಿತ್ತು.\nಇದರಂದಚಂದ ನಿಮ್ಮ ಶರಣರೇ ಬಲ್ಲರು\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}