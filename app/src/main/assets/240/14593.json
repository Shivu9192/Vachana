{
    "id": "14593", 
    "vachana": "ಪ್ರಸಾದಿ ಪ್ರಸಾದಿಗಳೆಂದು ಹೆಸರಿಟ್ಟುಕೊಂಡು\nಹಸ್ತಪರುಷವಿಲ್ಲದ ಪದಾರ್ಥ ಕಿಲ್ಬಿಷ\nಲಿಂಗಕ್ಕೆ ಅರ್ಪಿಸಲಾಗದೆಂದು ಶ್ರುತಿವಾಕ್ಯ ಕೇಳಿ,\nಲಿಂಗಜಂಗಮವ ಕಂಡಲ್ಲಿ\nಅನ್ನ ಉದಕವ ಜಂಗಮದ ಹಸ್ತಪರುಷದಿಂದ\nಸೇವಿಸುವರು.\nಸೂಳೆಯರ ಕಂಡಲ್ಲಿ ವೀಳ್ಯವ ಕೊಟ್ಟು\nಆ ವೀಳ್ಯವ ಅವರು ಅರ್ಧ ಕಡಿದು ಕೊಟ್ಟರೆ ತಿಂಬುವರು.\nಎಲ್ಲಿದೆಯಯ್ಯಾ ನಿಮ್ಮ ಹಸ್ತಪರುಷ ?\nಮೋಹದ ಪುತ್ರರಿಗೆ ಆವುದಾನೊಂದು\nಅಮೃತಫಲವ ತಂದುಕೊಟ್ಟು\nಆ ಪುತ್ರರು ಅದರ ಅರ್ಧ ಫಲವ ಸೇವಿಸಿ\nತಮ್ಮ ತಂದೆಗೆ ನೀ ತಿನ್ನೆಂದು ಕೊಟ್ಟರೆ\nಆ ಪುತ್ರನ ಮಮಕಾರದಿಂ ಎಂಜಲೆಂಬುದನ್ನರಿಯದೆ\nತಿಂಬುವರಿಗೆ ಎಲ್ಲಿಯದಯ್ಯ ಹಸ್ತಪರುಷ ?\nಇಂತಪ್ಪವರು ಪ್ರಸಾದಿಗಳೆಂದಡೆ\nಶಿವe್ಞನಿಗಳಾದ ಶರಣರು ಕಂಡು\nತಮ್ಮ ಹೊಟ್ಟೆಹುಣ್ಣಾಗುವತನಕ\nಶಬ್ದಮುಗ್ಧರಾಗಿದ್ದರಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}