{
    "id": "/14547", 
    "vachana": "ಜಂಗಮರ ಕಂಡರೆ ಜರಿವರು,\nಜೋಗಿ ಸನ್ಯಾಸಿಯ ಕಂಡರೆ ನಮಿಸುವರು.\nಲಿಂಗವ ಕಂಡರೆ ಹಿಂಗುವರು,\nಗಾಂಜಿ ಭಂಗಿಯುಳ್ಳವರ ಕಂಡರೆ ಬಗ್ಗುವರು.\nಹರಪೂಜೆಯೆಂದರೆ ಜರಿಯುವರು,\nನರಪೂಜೆಯೆಂದರೆ ಉಬ್ಬುವರು,\nಗುರು \n  ಲಿಂಗವ ನಂಬರು;\nವಿಪ್ರ \n  ಶ್ವಪಚರ ಕಡೆಯಾಗಿ\nನೂರೊಂದು ಕುಲದವರು ಕೂಡಿ ನೆರೆದು\nಒಂದು ಕಾಡಗಲ್ಲ ತಂದು ಲಿಂಗವೆಂದು \nನಡಸಿದ ಲಿಂಗಕ್ಕೆ ಒಂದೊತ್ತು ಉಪವಾಸ ಮಾಡಿ\nನೇಮನಿತ್ಯದಿಂದ ನಡೆವವರು\nಶರಣರೆಂದೊಡೆ ನಿಮ್ಮ \n  ನಗುವರಯ್ಯಾ.\nಶಿವನು ಒಲಿ ಒಲಿ ಎಂದಡೆ\nಇಂತಪ್ಪ ವ್ರತಭ್ರಷ್ಟ ಸೂಳೆಯ ಮಕ್ಕಳಿಗೆ\nಎಂತೊಲಿವನಯ್ಯಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}