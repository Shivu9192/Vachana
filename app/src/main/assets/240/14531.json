{
    "id": "14531", 
    "vachana": "<font>100<br/>ಇಂತಪ್ಪಪ್ರಸಾದದ ಘನವನರಿಯದೆ<br/>ಸ್ಥಾವರಕ್ಕೆ ಕೊಟ್ಟ  ದ್ರವ್ಯವು ಲಿಂಗಕ್ಕೆ ಸಲ್ಲದೆಂಬರು.<br/>ಅದೇನು ಕಾರಣವೆಂದಡೆ:<br/>ಸ್ಥಾವರವು ನಿಶ್ಶಬ್ದ, ಲಿಂಗವು ಮಂತ್ರಶಬ್ದ ಎಂಬರಯ್ಯಾ.<br/>ಎಲೆ ಮರುಳ  ಮಾನವರಿರಾ,<br/>ಹದಿನೆಂಟು ಜೀನಸು  ಧಾನ್ಯವು ಭೂಮಿಯಲ್ಲಿ ಬೆಳೆಯುವದು.<br/>ಆ ಭೂಮಿ ಸ್ಥಾವರವಲ್ಲವೆ?<br/>ಆ ಧಾನ್ಯವ ತಂದು ಕಲ್ಲವಳ್ಳಿಗೆ ಹಾಕಿ ಕುಟ್ಟಿ ಬೀಸಿ<br/>ಗಡಿಗೆಯೊಳಗೆ ಹಾಕಿ ಪಾಕವ ಮಾಡುವರು.<br/>ಆ ಕಲ್ಲು ಒಳ್ಳು ಗಡಿಗೆ  ಸ್ಥಾವರವಲ್ಲವೆ?<br/>ಅಂತಪ್ಪ ಪಾಕವನು ಗಡಿಗೆಯೊಳಗೆ ಇದ್ದಾಗ<br/>ಬೋನವೆಂಬರು.<br/>ಹರಿವಾಣಕ್ಕೆ ಬಂದಲ್ಲಿ ನೈವೇದ್ಯವೆಂಬರು.<br/>ಜಂಗಮದ ಹಸ್ತಸ್ಪರ್ಶವಾದಾಗಲೇ<br/>ಪದಾರ್ಥದ ಪೂರ್ವಾಶ್ರಯವಳಿಯಿತೆಂಬರು.<br/>ಜಂಗಮವು ತನ್ನ ಲಿಂಗಕ್ಕೆ ತೋರಿ,<br/>ಸಲಿಸಿದ ಮೇಲೆ ಪ್ರಸಾದವಾಯಿತೆಂಬರು.<br/>ಇಂತಪ್ಪ ಪ್ರಸಾದಕ್ಕೆ 'ಅಯ್ಯಾ ಹಸಾದ<br/>ಮಹಾಪ್ರಸಾದ ಪಾಲಿಸಿರೆ'ಂದು<br/>ಕೂಳ ಚೆಲ್ಲಿದರೆ ಕಾಗಿ ನೆರೆದು<br/>ಒಂದಕ್ಕೊಂದು ಕಚ್ಚಿ ಕಡಿದಾಡುವಂತೆ,<br/>ಒಬ್ಬರಿಗೊಬ್ಬರು ನಾ ಮುಂದೆ ನೀ ಮುಂದೆಂದು<br/>ಅಡ್ಡಡ್ಡ ಬಿದ್ದು,<br/>ಆ ಜಂಗಮ  ತಿಂದ ಎಂಜಲ ಪ್ರಸಾದವೆಂದು<br/>ಪಡಕೊಂಡು ತಮ್ಮ ತಮ್ಮ ಲಿಂಗಕ್ಕೆ ತೋರಿ ತೋರಿ<br/>ಆಧಾರಸ್ಥಾನ ಮೊದಲಾಗಿ ವಿಶುದ್ಧಿಸ್ಥಾನ ಪರಿಯಂತರ<br/>ತೊಗಲತಿತ್ತಿ ನೀರ  ತುಂಬಿದಂತೆ ತುಂಬಿಕೊಂಡು,<br/>ಸತ್ತ ಮೊಲದಂತೆ ಕಣ್ಣ ಬಿಡುವಣ್ಣಗಳು<br/>ನಿಮ್ಮ ಶಿವಶರಣರ ಮಹಾಘನಪ್ರಸಾದವ<br/>ಈ ಕುರಿಮನುಜರೆತ್ತಬಲ್ಲರಯ್ಯ.<br/>ಅದೆಂತೆಂದಡೆ :<br/>ಲಿಂಗಕ್ಕೆ ಶಿವಕಳೆಯಿಲ್ಲ,<br/>ಭಕ್ತಂಗೆ ಗುರುಕಾರುಣ್ಯವಿಲ್ಲ,<br/>ಜಂಗಮಕ್ಕೆ ಪರಮಕಳೆಯಿಲ್ಲ.<br/>ಪ್ರಸಾದಕ್ಕೆ ಜಡರೂಪಿಲ್ಲದಾದಕಾರಣ<br/>ಹೀಗೆಂಬುದ ತಿಳಿಯದೆ ಮಾಡುವ ಮಾಟವೆಲ್ಲ,<br/>ನೀರೊಳಗೆ ಅಗ್ನಿಹೋಮವನಿಕ್ಕಿದಂತೆ ಆಯಿತು ಕಾಣಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}