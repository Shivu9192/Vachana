{
    "id": "14782", 
    "vachana": "ಹೊನ್ನು ಹೆಣ್ಣು ಮಣ್ಣೆಂಬ ತ್ರಿವಿಧವನಳಿದಲ್ಲದೆ\nಭವ ಹಿಂಗದೆಂಬರು ಭಿನ್ನ ಭಾವದe್ಞನಕಲಾತ್ಮರು.\nಅವೇನು ತಮ್ಮ ಸಂಬಂಧವೆ? ಸಂಬಂಧವಲ್ಲ.\nತಮ್ಮ ಸಂಬಂಧವಾದ ಮಲತ್ರಯವ ಪೇಳ್ವೆ.\nತನುವೇ ಮಣ್ಣು, ಮನವೇ ಹೆಣ್ಣು, ಆತ್ಮವೇ ಹೊನ್ನು.\nಇಂತೀ \n  ಹೆಣ್ಣು ಮಣ್ಣೆಂಬ\nತ್ರಿವಿಧವನೊಳಗಿಟ್ಟುಕೊಂಡು\nಬಾಹ್ಯದ ಮಲತ್ರಯಂಗಳ ವಿಸರ್ಜಿಸಿ\nಭವಹಿಂಗಿಸಬೇಕೆಂದು \n  ಗಂಹರವ ಸೇರುವರು.\nಅವರಿಗೆ ಎಂದಿಗೂ ಭವಹಿಂಗದು.\nಮತ್ತೆಂತೆಂದೊಡೆ:\nಸುe್ಞನೋದಯವಾಗಿ ಶ್ರೀಗುರುಕಾರುಣ್ಯವ ಹಡದು\nಅಂಗದ ಮೇಲೆ ಇಷ್ಟಲಿಂಗವ ಸ್ವಾಯತವ ಮಾಡಿಕೊಂಡು \nಆ ಇಷ್ಟಬ್ರಹ್ಮವನು ತನುಮನಧನದಲ್ಲಿ ಸ್ವಾಯತವ ಮಾಡಿ,\nಆ \n  ಲಿಂಗದ ಸತ್ಕ್ರಿಯಾ ಸಮ್ಯe್ಞನ ಸ್ವಾನುಭಾವದಾಚರಣೆಯಿಂದ\nಆ ತನುತ್ರಯದ ಪ್ರಕೃತಿಯನಳಿದು,\nಆ ಮಾಯಾಮಲಸಂಬಂಧವೆಂಬ ಸತಿಸುತರು\nಮಾತಾಪಿತೃಗಳ ಸಂಬಂಧವಿಡಿದು,\nಆಚರಿಸಿದಡೆಯು ಅದಕ್ಕೇನು ಚಿಂತೆಯಿಲ್ಲ,\nಇಷ್ಟುಳ್ಳವರಿಗೆ \n  ಹಿಂಗಿ ಮುಕ್ತಿಯಾಗುವದು.\nಪ್ರಮಥಗಣಂಗಳ ಸಮ್ಮತ ಶಿವe್ಞನಿಗಳು ಮೆಚ್ಚುವರು.\nಅದೇನು ಕಾರಣವೆಂದಡೆ:\nಈ \n  ಜೀವಾತ್ಮರೆಲ್ಲ\nದೇಹ ಇರುವ ಪರ್ಯಂತರವಲ್ಲದೆ\nಲಿಂಗಾಂಗಿಗೆ ಇದ್ದೂ ಇಲ್ಲದಂತೆ ನೋಡೆಂದನಯ್ಯಾ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}