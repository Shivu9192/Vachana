{
    "id": "4533", 
    "vachana": "<font>102<br/>ಸ್ಥಾವರ ಜಂಗಮವೆಂದೆಂಬಿರಿ.<br/>ಸ್ಥಾವರವು ನಿಃಶಬ್ದ, ಜಂಗಮವು ಮಂತ್ರಶಬ್ದ.<br/>ಒಂದೆಂದಾಗದಯ್ಯ, ಒಂದಾಗಲರಿಯದು.<br/>ಅದೆಂತೆಂದಡೆ:<br/>ತಿಳಿದರೆ ಒಂದು, ತಿಳಿಯದಿದ್ದರೆ ಎರಡು.<br/>ಅದೇನು ಕಾರಣವೆಂದರೆ-<br/>ಸ್ಥಾವರವಾವುದು ಜಂಗಮವಾವುದು ತಿಳಿಯದ ಕಾರಣ.<br/>ಸ್ಥಾವರವೇ ಇಷ್ಟಲಿಂಗ, ಜಂಗಮವೇ ಪ್ರಾಣಲಿಂಗ.<br/>ಅಂತಪ್ಪ ಪ್ರಾಣಲಿಂಗವನೇ<br/>ಶ್ರೀಗುರು ಬಹಿಷ್ಕರಿಸಿ  ಕರಸ್ಥಲಕ್ಕೆ<br/>ಇಷ್ಟಬ್ರಹ್ಮವ ಮಾಡಿಕೊಟ್ಟನೆಂದು ತಿಳಿಯಬಲ್ಲರೆ<br/>ಸ್ಥಾವರ ಜಂಗಮ  ಒಂದೇ.<br/>ಈ ನಿರ್ಣಯವ ತಿಳಿಯದಿದ್ದರೆ ಸ್ಥಾವರ  ಜಂಗಮ  ಒಂದೇ ಅಲ್ಲವು.<br/>ಉಭಯದ ಭೇದವ ನಿಮ್ಮ ಶರಣರೇ ಬಲ್ಲರು<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}