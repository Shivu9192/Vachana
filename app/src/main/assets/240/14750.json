{
    "id": "/14750", 
    "vachana": "ಕನ್ಯಾಸ್ತ್ರೀಯಳ ಕುಚವ ಪಿಡಿದು,\nಚುಂಬನವ ಮಾಡಿ ಭೋಗಿಸಬಲ್ಲರೆ\nಪರಮಾನಂದಜಂಗಮವೆಂಬೆ.\nಇಲ್ಲಾದರೆ ವೇಷಧಾರಿ ಜಾತಿಕಾರ ಸೂಳೆಮಕ್ಕಳೆಂಬೆ.\nಅಷ್ಟವಿಧಾರ್ಚನೆ ಷೋಡಶೋಪಚಾರಂಗಳ ಕೆಡಿಸಿ\nಧೂಪವ ಸುಟ್ಟು, ಪತ್ರಿ ಪುಷ್ಪವ ತಿಂದು,\nಜ್ಯೋತಿಯ ನುಂಗಿ, ಸತ್ತ ಕರವ ತಿಂದು,\nನೀರು ಕುಡಿಯಬಲ್ಲರೆ ಪರಮಚಿದ್ಘನಲಿಂಗವೆಂಬೆ.\nಇಲ್ಲಾದರೆ ತಕ್ಕಡಿಯ \n  ಕಂಡು ತೂಗುವ ಸೇರುಗಲ್ಲೆಂಬೆ.\nಮಾದಿಗರ ಮನೆಯ ಪದ್ಮಜಾತಿನಿಯೆಂಬ ಕನ್ಯೆಕುಮಾರಿಯ\nಕಳಸ ಕುಚವ ಪಿಡಿದು\nಮುದ್ದುಕೊಟ್ಟು ಕಂಡವ ತಿಂದು ಹೆಂಡವ ಕುಡಿದು ಭೋಗಿಸಿ\nಸಂಗಸುಖದೊಳಗಿರಬಲ್ಲರೆ\nಪರಮಸದ್ರೂಪವಾದಾಚಾರ್ಯನೆಂಬೆ.\nಇಲ್ಲವಾದರೆ ಮೂಕಾರ್ತಿಮೂಳೆಯ ಮಕ್ಕಳೆಂಬೆ.\nಹದ್ದು ಗೂಗಿ ಕಪ್ಪಿ ಇರಿವಿ ಮೊದಲಾದ \nಈ ನಾಲ್ಕು ತಿಂದು ಈಚಲಸೆರೆಯ ಕುಡಿದು,\nಮದವೇರಿದ ಮದಗಜದ ಹಾಗಿರಬಲ್ಲರೆ,\nಪಾದೋದಕ ಪ್ರಸಾದಿಗಳೆಂಬೆ.\nಇಲ್ಲಾದರೆ \n  \n  ವೇಷಧಾರಿ ಡೊಂಬತಿಯ ಮಕ್ಕಳೆಂಬೆ.\nಇಂತೀ ಪಂಚಬ್ರಹ್ಮತತ್ವದ ಭೇದವ\nಬಸವಣ್ಣ, ಚನ್ನಬಸವಣ್ಣ, ಪ್ರಭುದೇವರಾಂತ್ಯಮಾದ\nಏಳನೂರೆಪ್ಪತ್ತು ಪ್ರಮಥಗಣಂಗಳು ಬಲ್ಲರು.\nಮತ್ತಂ, ಅಂತಪ್ಪ ಪ್ರಮಥಗಣಂಗಳ ಪ್ರಸಾದದಿಂದುದ್ಭವಿಸಿದ\nಚಿದಾತ್ಮರುಗಳಾದ e್ಞನಕಲಾತ್ಮರು ಬಲ್ಲರಲ್ಲದೆ,\nಮಿಕ್ಕಿನ \n  ವೇಷಧಾರಿಗಳಾದ\nಕುರಿಮನುಜರೆತ್ತ ಬಲ್ಲರೆಂದನಯ್ಯ ನಿಮ್ಮ ಶರಣ \nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}