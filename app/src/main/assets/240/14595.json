{
    "id": "14595", 
    "vachana": "<font>164<br/>ಅಚ್ಚಪ್ರಸಾದ ನಿಚ್ಚಪ್ರಸಾದ ಸಮಯಪ್ರಸಾದ<br/>ಏಕಪ್ರಸಾದ ಎಂಬರಯ್ಯಾ.<br/>ಈ ನಾಲ್ಕು ಪ್ರಸಾದಿಗಳ ವಿವರ  ಎಂತೆಂದಡೆ :<br/>ಹಲ್ಲುಕಡ್ಡಿ ದರ್ಪಣ  ಮುಳ್ಳು ಸ್ತ್ರೀಸಂಭೋಗ<br/>ಮೊದಲಾದ ದಿವಾರಾತ್ರಿಯಲ್ಲಿ ಜಂಗಮಕ್ಕೆ<br/>ಸಕಲ ಪದಾರ್ಥವನು ಅರ್ಪಿಸಿ<br/>ಮರಳಿ ತಾ ಭೋಗಿಸಬಲ್ಲಾತನೆ ಅಚ್ಚಪ್ರಸಾದಿಗಳೆಂಬರು.<br/>ತ್ರಿಕಾಲದಲ್ಲಿ ನಿತ್ಯ  ತಪ್ಪದೆ ಜಂಗಮವನರ್ಚಿಸಿ<br/>ಪಾದೋದಕ ಪ್ರಸಾದವ ಸಲಿಸಬಲ್ಲಾತನೆ<br/>ನಿಚ್ಚ ಪ್ರಸಾದಿಗಳೆಂಬರು.<br/>ತಮ್ಮ ಸಮಯಾಚಾರದ ಜಂಗಮವ ಕಂಡಲ್ಲಿ<br/>ಪಾದೋದಕ ಪ್ರಸಾದ ಸಲಿಸಬಲ್ಲಾತನೆ<br/>ಸಮಯಪ್ರಸಾದಿಗಳೆಂಬರು.<br/>ಶ್ರೀಗುರೂಪದೇಶವ ಪಡೆದ ಸಮಯದಲ್ಲಿ<br/>ಪಾದೋದಕ ಪ್ರಸಾದವ ಸೇವಿಸಿ<br/>ಮರಳಿ ಪಾದೋದಕಪ್ರಸಾದವ ಸೇವಿಸದಾತನೆ<br/>ಏಕಪ್ರಸಾದಿಗಳೆಂಬರು.<br/>ಇಂತೀ ಚತುರ್ವಿಧಪ್ರಸಾದಿಗಳು<br/>ನಮ್ಮ ನಿರ್ಮಾಯಪ್ರಭುವಿಂಗೆ ಸಲ್ಲರು<br/>ಅದೇನು ಕಾರಣವೆಂದಡೆ, ಇವರು ಕರ್ಮಕಾಂಡಿಗಳಾದ ಕಾರಣ.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}