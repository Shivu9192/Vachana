{
    "id": "14595", 
    "vachana": "ಅಚ್ಚಪ್ರಸಾದ ನಿಚ್ಚಪ್ರಸಾದ ಸಮಯಪ್ರಸಾದ\nಏಕಪ್ರಸಾದ ಎಂಬರಯ್ಯಾ.\nಈ ನಾಲ್ಕು ಪ್ರಸಾದಿಗಳ \n  ಎಂತೆಂದಡೆ :\nಹಲ್ಲುಕಡ್ಡಿ \n  ಮುಳ್ಳು ಸ್ತ್ರೀಸಂಭೋಗ\nಮೊದಲಾದ ದಿವಾರಾತ್ರಿಯಲ್ಲಿ ಜಂಗಮಕ್ಕೆ\nಸಕಲ ಪದಾರ್ಥವನು ಅರ್ಪಿಸಿ\nಮರಳಿ ತಾ ಭೋಗಿಸಬಲ್ಲಾತನೆ ಅಚ್ಚಪ್ರಸಾದಿಗಳೆಂಬರು.\nತ್ರಿಕಾಲದಲ್ಲಿ \n  ತಪ್ಪದೆ ಜಂಗಮವನರ್ಚಿಸಿ\nಪಾದೋದಕ ಪ್ರಸಾದವ ಸಲಿಸಬಲ್ಲಾತನೆ\nನಿಚ್ಚ ಪ್ರಸಾದಿಗಳೆಂಬರು.\nತಮ್ಮ ಸಮಯಾಚಾರದ ಜಂಗಮವ ಕಂಡಲ್ಲಿ\nಪಾದೋದಕ ಪ್ರಸಾದ ಸಲಿಸಬಲ್ಲಾತನೆ\nಸಮಯಪ್ರಸಾದಿಗಳೆಂಬರು.\nಶ್ರೀಗುರೂಪದೇಶವ ಪಡೆದ ಸಮಯದಲ್ಲಿ\nಪಾದೋದಕ ಪ್ರಸಾದವ ಸೇವಿಸಿ\nಮರಳಿ ಪಾದೋದಕಪ್ರಸಾದವ ಸೇವಿಸದಾತನೆ\nಏಕಪ್ರಸಾದಿಗಳೆಂಬರು.\nಇಂತೀ ಚತುರ್ವಿಧಪ್ರಸಾದಿಗಳು\nನಮ್ಮ ನಿರ್ಮಾಯಪ್ರಭುವಿಂಗೆ ಸಲ್ಲರು\nಅದೇನು ಕಾರಣವೆಂದಡೆ, ಇವರು ಕರ್ಮಕಾಂಡಿಗಳಾದ ಕಾರಣ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}