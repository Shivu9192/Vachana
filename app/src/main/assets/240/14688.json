{
    "id": "14688", 
    "vachana": "<font>257<br/>ಆರು ಇಲ್ಲದ ಅರಣ್ಯದಲ್ಲೊಂದು<br/>ಬೀಜವಿಲ್ಲದ ವೃಕ್ಷ  ಪುಟ್ಟಿತ್ತು.<br/>ಆ ವೃಕ್ಷಕ್ಕೆ ಹೂವಿಲ್ಲದೆ ಕಾಯಿಯಾಯಿತ್ತು; ಕಾಯಿಯಿಲ್ಲದೆ ಹಣ್ಣಾಗಿತ್ತು.<br/>ಗಾಳಿಯಿಲ್ಲದೆ ಗಂಧವ ತೋರಿತ್ತು.<br/>ಆ ವಾಸನಕ್ಕೆ ಪಕ್ಕವಿದಲ್ಲದ ಹಕ್ಕಿ ಹಾರಿಹೋಗಿ<br/>ಹಣ್ಣನೆ ಕಚ್ಚಿತ್ತು.<br/>ಆ ಹಣ್ಣಿನ ರಸ ಭೂಮಿಯಮೇಲೆ ಸುರಿಯಲು<br/>ಭೂಮಿ ಬೆಂದು, ಸಮುದ್ರ ಬತ್ತಿ,<br/>ಅರಸನ ಮಾರ್ಬಲವೆಲ್ಲ ಪ್ರಳಯವಾಗಿ,<br/>ಅರಸು ಪ್ರಧಾನಿ ಸತ್ತು<br/>ಅರಸಿ ಅರಮನೆಯಲ್ಲಿ ಬಯಲಾಗಿ,<br/>ಎತ್ತ ಹೋದರೆಂದರಿಯಬಲ್ಲರೆ ಗುಹೇಶ್ವರಲಿಂಗವು<br/>ತಾನೆಯೆಂದನಯ್ಯ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}