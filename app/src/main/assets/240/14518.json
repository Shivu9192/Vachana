{
    "id": "14518", 
    "vachana": "ಇಂತೀ ಕ್ರಮದಲ್ಲಿ ಗುರು-ಲಿಂಗ-ಜಂಗಮಕ್ಕೆ\nತನು-ಮನ-ಧನ ನೀಡಿದ ಭಕ್ತಗಣಂಗಳಿಗೆ\nಮೋಕ್ಷವೆಂಬುದು ಕರತಳಾಮಳಕವಾಗಿರ್ಪುದು.\nಇಂತಪ್ಪ ವಿಚಾರವ ತಿಳಿಯದೆ ಮೂಢಮತಿಯಿಂದ\nಗುರು-ಲಿಂಗ-ಜಂಗಮಕ್ಕೆ ತನು-ಮನ-ಧನವ\nನೀಡಿದಾತನೇ ಭಕ್ತನೆಂದು\nವೇದಾಗಮಶ್ರುತಿ ಪ್ರಮಾಣವಾಕ್ಯಂಗಳು ಸಾರುತ್ತಿರ್ಪವು.\nಆ \n  ಸಾರಿದ ವಾಕ್ಯಗಳು ಪ್ರಮಾಣ.\nಅದೆಂತೆಂದಡೆ:\nಅಂತಪ್ಪ ಶ್ರುತಿವಾಕ್ಯಂಗಳ ಕೇಳಿ\nಸ್ವಾನುಭಾವಗುರುಮುಖದಿಂದ ವಿಚಾರಿಸಿಕೊಳ್ಳಲರಿಯದೆ,\nತಮ್ಮಲ್ಲಿ ಸ್ವಯಂe್ಞನೋದಯವಾಗಿ\nತಾವು ತಿಳಿಯದೆ ಮೂಢಮತಿಯಿಂದ ಅe್ಞನ ಎಡೆಗೊಂಡು\nಗುರುವಿಗೆ ತನುವ ನೀಡಬೇಕೆಂದು,\nಆ ಗುರುವಿನ ಸೇವಾವೃತ್ತಿಯಿಂದ\nತನುವ ದಂಡನೆಯ ಮಾಡುವರು.\nಅದೇನು ಕಾರಣವೆಂದಡೆ:\nಗುರುವಿನ ನಿಲುಕಡೆಯನರಿಯದ ಕಾರಣ.\nಲಿಂಗಕ್ಕೆ ಮನವ ನೀಡಬೇಕೆಂದು\nಧೂಪ-ದೀಪ-ನೈವೇದ್ಯ-ತಾಂಬೂಲ ಮೊದಲಾದ\nಅಷ್ಟವಿಧಾರ್ಚನೆ ಷೋಡಶೋಪಚಾರಂಗಳ ಮಾಡಿ,\nಹಸ್ತದಲ್ಲಿರುವ ಇಷ್ಟಲಿಂಗದಲ್ಲಿ ಮನವ ನಿಲ್ಲಿಸಬೇಕೆಂದು\nಎವೆಗೆ ಎವೆ ಹೊಡೆಯದೆ ಸತ್ತ ಮಲದ ಕಣ್ಣಿನಂತೆ\nಕಣ್ಣು ತೆರೆದು ನೋಡಿದಡೆ\nಆ ಕಲ್ಲಲಿಂಗದಲ್ಲಿ ಮನವು ನಿಲ್ಲಬಲ್ಲುದೆ ?\nನಿಲ್ಲಲರಿಯದು.\nಅದೇನು ಕಾರಣವೆಂದಡೆ :\nಆ ಇಷ್ಟಬ್ರಹ್ಮದ ನಿಜನಿಲುಕಡೆಯ ಸ್ವರೂಪ\nತಾವೆಂದರಿಯದ ಕಾರಣ.\nಇಂತೀ ಪರಿಯಲ್ಲಿ ಮನವ ಬಳಲಿಸುವರು.\nಜಂಗಮಕ್ಕೆ ಧನವ ನೀಡಬೇಕೆಂದು\nಅನ್ನ-ವಸ್ತ್ರ ಮೊದಲಾದ ಹದಿನೆಂಟು ಧಾನ್ಯ \n  ಸಹವಾಗಿ\nನಾನಾ ಧಾವತಿಯಿಂದ ಗಳಿಸಿ\nಸಕಲ ಪದಾರ್ಥವನು ಜಂಗಮಕ್ಕೆ ನೀಡಿ,\nಆತ್ಮನ ಬಳಲಿಸುವರು.\nಅದೇನು ಕಾರಣವೆಂದಡೆ,\nಆ ಜಂಗಮದ ನಿಜನಿಲುಕಡೆಯ ಸ್ವರೂಪ\nತಾವೆಂದರಿಯದ ಕಾರಣ.\nಇಂತಿವೆಲ್ಲವು ಹೊರಗಣ ಉಪಚಾರ.\nಈ ಹೊರಗಣ ಉಪಚಾರವ ಮಾಡಿದವರಿಗೆ\nಪುಣ್ಯಫಲಪ್ರಾಪ್ತಿ ದೊರಕೊಂಬುವದು.\nಆ ಪುಣ್ಯಫಲ ತೀರಿದ ಮೇಲೆ\nಮರಳಿ ಭವಬಂಧನವೇ ಪ್ರಾಪ್ತಿ.\nಅದೆಂತೆಂದಡೆ : ಪುಣ್ಯವೇ ತೈಲ, ಫಲವೇ ಜ್ಯೋತಿ.\nತೈಲವು ತೀರಿದ ಹಾಗೆ ಆ ಜ್ಯೋತಿಯ ಪ್ರಕಾಶ ಅಡಗುವದು.\nಪುಣ್ಯ ತೀರಿದ ಮೇಲೆ \n  ನಾಶವಾಗುವದು\nನೋಡೆಂದ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}