{
    "id": "4518", 
    "vachana": "<font>87<br/>ಇಂತೀ ಕ್ರಮದಲ್ಲಿ ಗುರು-ಲಿಂಗ-ಜಂಗಮಕ್ಕೆ<br/>ತನು-ಮನ-ಧನ ನೀಡಿದ ಭಕ್ತಗಣಂಗಳಿಗೆ<br/>ಮೋಕ್ಷವೆಂಬುದು ಕರತಳಾಮಳಕವಾಗಿರ್ಪುದು.<br/>ಇಂತಪ್ಪ ವಿಚಾರವ ತಿಳಿಯದೆ ಮೂಢಮತಿಯಿಂದ<br/>ಗುರು-ಲಿಂಗ-ಜಂಗಮಕ್ಕೆ ತನು-ಮನ-ಧನವ<br/>ನೀಡಿದಾತನೇ ಭಕ್ತನೆಂದು<br/>ವೇದಾಗಮಶ್ರುತಿ ಪ್ರಮಾಣವಾಕ್ಯಂಗಳು ಸಾರುತ್ತಿರ್ಪವು.<br/>ಆ ಶ್ರುತಿ  ಸಾರಿದ ವಾಕ್ಯಗಳು ಪ್ರಮಾಣ.<br/>ಅದೆಂತೆಂದಡೆ:<br/>ಅಂತಪ್ಪ ಶ್ರುತಿವಾಕ್ಯಂಗಳ ಕೇಳಿ<br/>ಸ್ವಾನುಭಾವಗುರುಮುಖದಿಂದ ವಿಚಾರಿಸಿಕೊಳ್ಳಲರಿಯದೆ,<br/>ತಮ್ಮಲ್ಲಿ ಸ್ವಯಂe್ಞನೋದಯವಾಗಿ<br/>ತಾವು ತಿಳಿಯದೆ ಮೂಢಮತಿಯಿಂದ ಅe್ಞನ ಎಡೆಗೊಂಡು<br/>ಗುರುವಿಗೆ ತನುವ ನೀಡಬೇಕೆಂದು,<br/>ಆ ಗುರುವಿನ ಸೇವಾವೃತ್ತಿಯಿಂದ<br/>ತನುವ ದಂಡನೆಯ ಮಾಡುವರು.<br/>ಅದೇನು ಕಾರಣವೆಂದಡೆ:<br/>ಗುರುವಿನ ನಿಲುಕಡೆಯನರಿಯದ ಕಾರಣ.<br/>ಲಿಂಗಕ್ಕೆ ಮನವ ನೀಡಬೇಕೆಂದು<br/>ಧೂಪ-ದೀಪ-ನೈವೇದ್ಯ-ತಾಂಬೂಲ ಮೊದಲಾದ<br/>ಅಷ್ಟವಿಧಾರ್ಚನೆ ಷೋಡಶೋಪಚಾರಂಗಳ ಮಾಡಿ,<br/>ಹಸ್ತದಲ್ಲಿರುವ ಇಷ್ಟಲಿಂಗದಲ್ಲಿ ಮನವ ನಿಲ್ಲಿಸಬೇಕೆಂದು<br/>ಎವೆಗೆ ಎವೆ ಹೊಡೆಯದೆ ಸತ್ತ ಮಲದ ಕಣ್ಣಿನಂತೆ<br/>ಕಣ್ಣು ತೆರೆದು ನೋಡಿದಡೆ<br/>ಆ ಕಲ್ಲಲಿಂಗದಲ್ಲಿ ಮನವು ನಿಲ್ಲಬಲ್ಲುದೆ ?<br/>ನಿಲ್ಲಲರಿಯದು.<br/>ಅದೇನು ಕಾರಣವೆಂದಡೆ :<br/>ಆ ಇಷ್ಟಬ್ರಹ್ಮದ ನಿಜನಿಲುಕಡೆಯ ಸ್ವರೂಪ<br/>ತಾವೆಂದರಿಯದ ಕಾರಣ.<br/>ಇಂತೀ ಪರಿಯಲ್ಲಿ ಮನವ ಬಳಲಿಸುವರು.<br/>ಜಂಗಮಕ್ಕೆ ಧನವ ನೀಡಬೇಕೆಂದು<br/>ಅನ್ನ-ವಸ್ತ್ರ ಮೊದಲಾದ ಹದಿನೆಂಟು ಧಾನ್ಯ ಜೀನಸು  ಸಹವಾಗಿ<br/>ನಾನಾ ಧಾವತಿಯಿಂದ ಗಳಿಸಿ<br/>ಸಕಲ ಪದಾರ್ಥವನು ಜಂಗಮಕ್ಕೆ ನೀಡಿ,<br/>ಆತ್ಮನ ಬಳಲಿಸುವರು.<br/>ಅದೇನು ಕಾರಣವೆಂದಡೆ,<br/>ಆ ಜಂಗಮದ ನಿಜನಿಲುಕಡೆಯ ಸ್ವರೂಪ<br/>ತಾವೆಂದರಿಯದ ಕಾರಣ.<br/>ಇಂತಿವೆಲ್ಲವು ಹೊರಗಣ ಉಪಚಾರ.<br/>ಈ ಹೊರಗಣ ಉಪಚಾರವ ಮಾಡಿದವರಿಗೆ<br/>ಪುಣ್ಯಫಲಪ್ರಾಪ್ತಿ ದೊರಕೊಂಬುವದು.<br/>ಆ ಪುಣ್ಯಫಲ ತೀರಿದ ಮೇಲೆ<br/>ಮರಳಿ ಭವಬಂಧನವೇ ಪ್ರಾಪ್ತಿ.<br/>ಅದೆಂತೆಂದಡೆ : ಪುಣ್ಯವೇ ತೈಲ, ಫಲವೇ ಜ್ಯೋತಿ.<br/>ತೈಲವು ತೀರಿದ ಹಾಗೆ ಆ ಜ್ಯೋತಿಯ ಪ್ರಕಾಶ ಅಡಗುವದು.<br/>ಪುಣ್ಯ ತೀರಿದ ಮೇಲೆ ಫಲಪದ  ನಾಶವಾಗುವದು<br/>ನೋಡೆಂದ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}