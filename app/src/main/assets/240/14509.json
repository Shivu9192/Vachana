{
    "id": "14509", 
    "vachana": "<font>78<br/>ಪಂಚಾಕ್ಷರವೆಂದಡೆ ಪರಬ್ರಹ್ಮ.<br/>ಪಂಚಾಕ್ಷರವೆಂದಡೆ ಪರಶಿವ.<br/>ಪಂಚಾಕ್ಷರವೆಂದಡೆ ಪರವಸ್ತುವಿನ ನಾಮ.<br/>ಪಂಚಾಕ್ಷರವೆಂದಡೆ ಭವದುರಿತ ಬಿಟ್ಟೋಡುವುದು.<br/>ಪಂಚಾಕ್ಷರವೆಂದಡೆ ಬಹುಜನ್ಮದ ದೋಷ ಪರಿಹಾರವಾಗುವುದು.<br/>ಪಂಚಾಕ್ಷರವೆಂದಡೆ ಸಕಲ  ತೀರ್ಥಕ್ಷೇತ್ರಯಾತ್ರೆಯಾದ<br/>ಪುಣ್ಯಫಲಪ್ರಾಪ್ತಿಯಾಗುವುದು.<br/>ಪಂಚಾಕ್ಷರವೆಂದಡೆ ಅಷ್ಟಮಹಾಸಿದ್ಧಿ  ನವಮಹಾಸಿದ್ಧಿ<br/>ಅಷ್ಟಾಂಗಯೋಗದ ಫಲ  ಅಷ್ಟೈಶ್ವರ್ಯಸಂಪತ್ತು<br/>ದೊರಕೊಳ್ಳುವುದು ನೋಡಾ.<br/>ಇಂತಪ್ಪ ಪಂಚಾಕ್ಷರೀಮಂತ್ರದ ಮಹತ್ವವ ಕಂಡು<br/>ಮನ ಕರಗಿ ತನು ಉಬ್ಬಿ,<br/>ಪಂಚಾಕ್ಷರಿ, ಪಂಚಾಕ್ಷರಿಯೆಂದು ನೆನೆನೆನೆದು<br/>ಭವಹರಿದು ಪರಶಿವಲಿಂಗವ ಕೂಡಿ<br/>ಸುಖಿಯಾಗಿರ್ದೆನಯ್ಯಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ. </font>"
}