{
    "id": "14509", 
    "vachana": "ಪಂಚಾಕ್ಷರವೆಂದಡೆ ಪರಬ್ರಹ್ಮ.\nಪಂಚಾಕ್ಷರವೆಂದಡೆ ಪರಶಿವ.\nಪಂಚಾಕ್ಷರವೆಂದಡೆ ಪರವಸ್ತುವಿನ ನಾಮ.\nಪಂಚಾಕ್ಷರವೆಂದಡೆ ಭವದುರಿತ ಬಿಟ್ಟೋಡುವುದು.\nಪಂಚಾಕ್ಷರವೆಂದಡೆ ಬಹುಜನ್ಮದ ದೋಷ ಪರಿಹಾರವಾಗುವುದು.\nಪಂಚಾಕ್ಷರವೆಂದಡೆ \n  ತೀರ್ಥಕ್ಷೇತ್ರಯಾತ್ರೆಯಾದ\nಪುಣ್ಯಫಲಪ್ರಾಪ್ತಿಯಾಗುವುದು.\nಪಂಚಾಕ್ಷರವೆಂದಡೆ \n  ನವಮಹಾಸಿದ್ಧಿ\nಅಷ್ಟಾಂಗಯೋಗದ \n  ಅಷ್ಟೈಶ್ವರ್ಯಸಂಪತ್ತು\nದೊರಕೊಳ್ಳುವುದು ನೋಡಾ.\nಇಂತಪ್ಪ ಪಂಚಾಕ್ಷರೀಮಂತ್ರದ ಮಹತ್ವವ ಕಂಡು\nಮನ ಕರಗಿ ತನು ಉಬ್ಬಿ,\nಪಂಚಾಕ್ಷರಿ, ಪಂಚಾಕ್ಷರಿಯೆಂದು ನೆನೆನೆನೆದು\nಭವಹರಿದು ಪರಶಿವಲಿಂಗವ ಕೂಡಿ\nಸುಖಿಯಾಗಿರ್ದೆನಯ್ಯಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ. \n"
}