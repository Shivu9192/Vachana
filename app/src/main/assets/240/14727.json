{
    "id": "14727", 
    "vachana": "<font>296<br/>ಮೂರು ಸುತ್ತಿನ ಹಟ್ಟಿಯ ಸುಟ್ಟು<br/>ಕುರಿಯ ತಂಡನು ಹೊಡೆದು,<br/>ವೀರಬೀರೇಶ್ವರಲಿಂಗಕ್ಕೆ ಹಬ್ಬವಮಾಡಿ,<br/>ಆರು ಸುತ್ತಿನ ಹಟ್ಟಿಯ ಕುರಿ  ಕೊಲ್ಲದೆ ಕೊಂದು<br/>ಹಾಲ ಕುಡಿದು ಮಲೆಯೊಳಡಗಿ ಮಲೆಯ ತಿಂದು,<br/>ಮೂರುಮಂದಿ ವೀರಗಾರರ ಕೊಂದು,<br/>ಶಸ್ತ್ರವ ಮುರಿದು ಶಸ್ತ್ರವ ಪಿಡಿದು ಕುಣಿಕುಣಿದಾಡಿ,<br/>ಕಾಯಕವ ಮಾಡಿ ಡೊಳ್ಳುಹೊಡೆದು<br/>ಡಂಗಿಯ ಗೂಡಿಗೆ ಹೋಗಬೇಕಣ್ಣ ಬೀರರೆಲ್ಲ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}