{
    "id": "4459", 
    "vachana": "<font>28<br/>ಶಿ‹ವಶಿವಾ, ನಾವು ಗುರುಗಳು,<br/>ನಾವು ಜಂಗಮಲಿಂಗಪ್ರೇಮಿಗಳು,<br/>ನಾವು ಪಟ್ಟದಯ್ಯಗಳು, ನಾವು ಚರಂತಿಯ ಹಿರಿಯರು,<br/>ನಾವು ಸದಾಚಾರ ಸತ್ಯಸದ್ಭಕ್ತರೆಂದು ಬೊಗಳುತ್ತಿಪ್ಪಿರಿ.<br/>ಅದೆಲ್ಲಿಯದೊ ಸದಾಚಾರ?<br/>ಮಣ್ಣುಹಿಡಿದವಂಗೆ ಗುರುವಿಲ್ಲ,<br/>ಹೆಣ್ಣುಹಿಡಿದವಂಗೆ ಲಿಂಗವಿಲ್ಲ,<br/>ಹೊನ್ನುಹಿಡಿದವಂಗೆ ಜಂಗಮವಿಲ್ಲ.<br/>ಇಂತೀ ತ್ರಿವಿಧಮಲವ ಕಚ್ಚಿದ<br/>ಶೂಕರ ಶುನಿಗಳಿಗೆ ತೀರ್ಥಪ್ರಸಾದ ಅದೆಲ್ಲಿಯದೋ?<br/>ಇಲ್ಲವಾಗಿ, ಅಷ್ಟಾವರಣವು ಇಲ್ಲ.<br/>ಇಂತಪ್ಪ ಪಂಚಮಹಾಪಾತಕರು<br/>ನಾವು ಮೋಕ್ಷವ ಹಡೆಯಬೇಕೆಂದು<br/>ಗುರು-ಲಿಂಗ-ಜಂಗಮವ ತಮ್ಮಂಗದಿಂದಿದಿರಿಟ್ಟು<br/>ಪೂಜೋಪಚಾರವ ಮಾಡಿ, ಸಾಲೋಕ್ಯ, ಸಾಮೀಪ್ಯ,<br/>ಸಾರೂಪ್ಯ, ಸಾಯುಜ್ಯವೆಂಬ<br/>ಚರ್ತುವಿಧ ಖಂಡಿತಫಲಪದವ ಪಡೆದು,<br/>ಅನುಭವಿಸಿ ಕಡೆಯಲ್ಲಿ ಎಂಬತ್ತುನಾಲ್ಕುಲಕ್ಷದ<br/>ಭವಮಾಲೆಯಲ್ಲಿ ಬಪ್ಪುದು ತಪ್ಪುದು.<br/>ಇಂತಪ್ಪ ವಿಚಾರವನು ಸ್ವಾನುಭಾವಗುರುಮುಖದಿಂ ತಿಳಿದು<br/>ವಿಚಾರಿಸಿ ಸಕಲ  ಪ್ರಪಂಚವೆಲ್ಲವನು ನಿವೃತ್ತಿಯ ಮಾಡಿ<br/>ದ್ವೈತಾದ್ವೈತವ ನಷ್ಟವ ಮಾಡಿ,<br/>ಸಕಲ ಸಂಸಾರ ವ್ಯಾಪರದ ವ್ಯಾಕುಲಚಿಂತನೆಯ ಬಿಟ್ಟು,<br/>ನಿಶ್ಚಿಂತನಾಗಿ ಏಕಾಗ್ರಚಿತ್ತದಲ್ಲಿ ಸ್ವಸ್ಥಿರನಾಗಿ<br/>ಮುಂದೆ ಶಿವಪಥವ ಸಾಧಿಸಬೇಕಲ್ಲದೆ ಇದನರಿಯದೆ<br/>ತನು-ಮನ-ಧನದ ಪ್ರಕೃತಿಯಲ್ಲಿ ಹರಿದಾಡಿ<br/>ಮಾತಾಪಿತರು, ಸತಿಸುತರು, ಸ್ನೇಹಿತರು,<br/>ಬಾಂಧವರು ಎನ್ನವರು ಎಂದು<br/>ಹೊನ್ನು ಹೆಣ್ಣು ಮಣ್ಣೆಂಬ ತ್ರಿವಿಧಮಲವ ತಿಂದು<br/>ಸಂಸಾರ ರಸೋದಕವೆಂಬ ನೀರು ಕುಡಿದು<br/>ಹಾಳಕೇರಿಗೆ ಹಂದಿ ಜಪಯಿಟ್ಟ ಹಾಂಗೆ<br/>ಈ ಸಂಸಾರವೆಂಬ ಹಾಳಕೇರಿಗೆ ಜೀವನೆಂಬ ಹಂದಿ<br/>ಮೆಚ್ಚಿ ಮರುಳಾಗಿ ಹೊಡೆದಾಡಿ ಹೊತ್ತುಗಳೆದು<br/>ಸತ್ತುಹೋಗುವ ಹೇಸಿ ಮೂಳ  ಹೊಲೆಮಾದಿಗರಿಗೆ<br/>ಶಿವಪಥವು ಎಂದಿಗೂ ಸಾಧ್ಯವಿಲ್ಲವೆಂದಾತ<br/>ವೀರಾಧಿವೀರ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}