{
    "id": "/14580", 
    "vachana": "ಆದಿ ಅನಾದಿ \n  ನಿರಾಳ\nಶೂನ್ಯ ನಿಃಶೂನ್ಯದಿಂದತ್ತತ್ತಲಾದ\nಘನಮಹಾಲಿಂಗವೆಂಬ ಪರಬ್ರಹ್ಮವು,\nಗುರುಕರುಣದಿಂ \n  ಕರಸ್ಥಲಕ್ಕೆ ಇಷ್ಟಲಿಂಗವಾಗಿ ಬರಲು\nಆ ಲಿಂಗದಲ್ಲಿ ಕೃಷ್ಣಾ \n  ಮೊದಲಾದ ಅನೇಕ ತೀರ್ಥಂಗಳು,\nಕಾಶಿರಾಮೇಶ್ವರ ಮೊದಲಾದ ಅನೇಕ ಕ್ಷೇತ್ರಂಗಳು,\nಹಿಮಾಚಲ ಶ್ರೀಶೈಲಪರ್ವತ ಮೊದಲಾದ\nಅನೇಕ ಪುಣ್ಯಶೈಲಂಗಳುಂಟೆಂದು,\nತನ್ನ ಸ್ವಾನುಭಾವಮೂಲe್ಞನದಿಂ ತಿಳಿದು,\nಸಕಲ ಸಂಶಯಂ ಬಿಟ್ಟು ನಿಶ್ಚಿಂತನಾಗಿ,\nಮನವ ಮಹಾಘನದಲ್ಲಿರಿಸಿ ಇರಬಲ್ಲಡೆ\nಆತನೇ ಅನಾದಿಸದ್ವೀರಮಹೇಶ್ವರನ ಭಕ್ತನು ನೋಡಾ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}