{
    "id": "14632", 
    "vachana": "<font>201<br/>ಗುರುಲಿಂಗಜಂಗಮದ ಪಾದೋದಕ<br/>ಪ್ರಸಾದಪ್ರೇಮಿಗಳೆಂದು,<br/>ನುಡಿದುಕೊಂಬ ನುಡಿಯಜಾಣರಲ್ಲದೆ,<br/>ಆ ತ್ರಿಮೂರ್ತಿಗಳ ಪಾದೋದಕ ಪ್ರಸಾದವ ಸೇವಿಸಿ ಭವಹಿಂಗಿಸಲರಿಯರು.<br/>ಅದೆಂತೆಂದಡೆ :<br/>ಶುದ್ಧಪ್ರಸಾದದಿಂದ ಮತ್ರ್ಯದ ಹಂಗು  ಹಿಂಗಿತ್ತು.<br/>ಸಿದ್ಧಪ್ರಸಾದದಿಂದ ಸ್ವರ್ಗದ ಹಂಗು  ಹಿಂಗಿತ್ತು.<br/>ಪ್ರಸಿದ್ಧಪ್ರಸಾದದಿಂದ ಪಾತಾಳದ ಹಂಗು  ಹಿಂಗಿತ್ತು.<br/>ಮಹಾಪ್ರಸಾದದಿಂದ ಹದಿನಾಲ್ಕುಲೋಕದ ಹಂಗು  ಹಿಂಗಿತ್ತು.<br/>ಇಂತೀ ಪ್ರಸಾದದ ಗ್ರಾಹಕದಿಂ<br/>ಗುರು-ಲಿಂಗ-ಜಂಗಮದ ಹಂಗು  ಹಿಂಗಿ,<br/>ಸತಿಪತಿಯರು ಸತ್ತು ಅವರೆಲ್ಲಿರ್ದರು ಎಂಬುದನಾರೂ ಅರಿಯರಯ್ಯಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}