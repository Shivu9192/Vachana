{
    "id": "14641", 
    "vachana": "<font>210<br/>ಲಿಂಗನಿಷ್ಠೆಯುಳ್ಳ ವೀರಶೈವ ಮಹೇಶ್ವರರು<br/>ಸಕಲಪದಾರ್ಥವ ಲಿಂಗಕ್ಕೆ ಕೊಡದೆ,<br/>ಎನ್ನಂಗಕ್ಕೆ ಕೊಂಡಡೆ ವ್ರತಕ್ಕೆ ಭಂಗವೆಂದೆಂಬಿರಯ್ಯಾ<br/>ಉದಯಕಾಲದಲ್ಲಿ ಶೌಚಾಚಮನವ ಮಾಡಿ<br/>ಅಗ್ಗಣಿಯ ಬಳಸುವಿರಿ,<br/>ಆವಾಗ ಅವ ಲಿಂಗಕ್ಕೆ ಕೊಡುವಿರಿ.<br/>ಆ ಮೇಲೆ ಹಳ್ಳ ಕೊಳ್ಳ ಕೆರೆ ಬಾವಿ ನದಿಗಳಿಗೆ ಹೋಗಿ,<br/>ಮೃತ್ತಿಕಾದಿಂದ ಹಸ್ತಪಾದಕ್ಕೆ ಮೂರು ವೇಳೆ  ಪೂಸಿ<br/>ಮೂರು ವೇಳೆ  ತೊಳೆವಿರಿ.<br/>ಆವಾಗ ಅವ ಲಿಂಗಕ್ಕೆ ಕೊಡುವಿರಿ.<br/>ಆ ಮೇಲೆ ಶೌಚಕ್ಕೆ ಒಯ್ದ ಪಾತ್ರೆಯ<br/>ಮೃತ್ತಿಕಾದಿಂದ ತೊಳೆದು,<br/>ತಾ ಉಟ್ಟು ತೊಟ್ಟ ಪಾವಡಪಂಕಿಗಳ ನೀರಿನಲ್ಲಿ ಸೆಳೆದು<br/>ಗಾಳಿ ಬಿಸಲಾಗ ಹಾಕುವಿರಿ.<br/>ಆವಾಗ ಅವ ಲಿಂಗಕ್ಕೆ ಕೊಡುವಿರಿ.<br/>ಇಂತೀ ಎಲ್ಲವನು ಶುಚಿ ಮಾಡಿ<br/>ಜ್ಯಾಲಿ ಬೊಬ್ಬಲಿ ಉತ್ರಾಣಿಕಡ್ಡಿ ಮೊದಲಾದ ಕಡ್ಡಿಗಳ ತಂದು<br/>ಆವಾಗ ತಮ್ಮ ಅಂಗದ ಮೇಲಣ ಲಿಂಗವ ತೆಗೆದು<br/>ಅಂಗೈಯಲ್ಲಿ ಪಿಡಿದು, ಆ ಲಿಂಗಕ್ಕೆ ಮಜ್ಜನ  ಮಾಡಿ,<br/>ಮರಳಿ ತಾ ಮುಖಮಜ್ಜನವ ಮಾಡಿ,<br/>ಆ ಮೇಲೆ ತಮ್ಮ ಅಂಗೈಯೊಳಗಿನ<br/>ಇಷ್ಟಲಿಂಗಕ್ಕೆ ಆ ಕಡ್ಡಿಯ ತೋರಿ,<br/>ತೋರಿದಂಥ ಧಾವನೆಯ ಮಾಡುವರು.<br/>ಲಿಂಗದ ಗೊತ್ತು  ತಮಗಿ¯್ಲ ;<br/>ತಮ್ಮ ಅಂಗದ ಗೊತ್ತು  ಲಿಂಗಕ್ಕಿಲ್ಲ .<br/>ಇಂತಪ್ಪ ಭಿನ್ನವಿಚಾರವನುಳ್ಳ ಮಂಗಮನುಜರಿಗೆ<br/>ಲಿಂಗನೈಷ್ಠೆಯುಳ್ಳ ವೀರಮಹೇಶ್ವರರೆಂದಡೆ<br/>ನಿಮ್ಮ ಶಿವಶರಣರು ಮುಖವೆತ್ತಿ ನೋಡರು.<br/>ಮನದೆರೆದು ಮಾತನಾಡರು,<br/>ತಮ್ಮೊಳಗೆ ತಾವೇ ಮುಗುಳುನಗೆಯ ನಕ್ಕು<br/>ಸುಮ್ಮನಿರುವರು ನೋಡಾ,<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}