{
    "id": "14526", 
    "vachana": "<font>95<br/>ಭಕ್ತಿಗೆ ತೋಲಾಗಿ  ಓಡುವಾತ ಜಂಗಮವಲ್ಲ.<br/>ಮಂತ್ರ ತಂತ್ರ ವಶೀಕರಣ ಕಲಿತು<br/>ಮೆರೆದಾಡುವಾತ ಜಂಗಮವಲ್ಲ.<br/>ವೇಷದ ಗುಣವನರಿಯದ ಹಾಸ್ಯಗಾರನ ಹಾಗೆ<br/>ವಿಭೂತಿ ರುದ್ರಾಕ್ಷಿ ಕಾವಿಲಾಂbsನವ ಧರಿಸಿ<br/>ತಿರುಗುವರೆಲ್ಲ ಜಂಗಮರಲ್ಲ.<br/>ಬೇಟೆಯ ನಾಯಿಯಂತೆ ವಿಷಯದಾಶೆಗೆ<br/>ಮುಂದುವರೆದು ತಿರುಗುವಾತ ಜಂಗಮವಲ್ಲ.<br/>ಇವರು ಜಂಗಮವೆಂದಡೆ<br/>ನಗುವರಯ್ಯ ನಿಮ್ಮ ಶರಣರು.<br/>ಅದೇನು ಕಾರಣವೆಂದಡೆ:<br/>ಇಂತಿವರೆಲ್ಲರು ಪರಮಜಂಗಮದ<br/>ನಿಲುಕಡೆಯನರಿಯರಾಗಿ,<br/>ಮುಂದೆ ಭವಜಾಲದಲ್ಲಿ ರಾಟಾಳ  ತಿರುಗಿದಂತೆ<br/>ತಿರುಗುವದೇ ಪ್ರಾಪ್ತಿ  ನೋಡಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}