{
    "id": "/14690", 
    "vachana": "ಬೇರಿಲ್ಲದೆ ಭೂಮಿಗೆ ಹೊಂದದೆ\nಒಂದು ಮಾವಿನ ವೃಕ್ಷವು ಪುಟ್ಟಿತ್ತು.\nಆ \n  ನೀರಿಲ್ಲದೆ ಗಾಳಿ ಸೋಂಕದೆ ಪಲ್ಲವಿಸಿತ್ತು.\nಮೂರಾರು ಗಂಟಾಗಿರ್ಪವು.\nತುದಿಗಂಟಿನಲ್ಲಿ ಮೊಳೆದೋರಿ ಎರಡು \n  ಪುಟ್ಟಿದವು.\nಎರಡು ಶಾಖೆಗೆ ಮೂರು ಕವಲು,\nಮೂರು ಕವಲಿಗೆ ಆರು ಬಗಲು,\nಆರು ಬಗಲಿಗೆ ಮೂವತ್ತಾರು ಪರ್ಣಂಗಳು,\nಇನ್ನೂರಾಹದಿನಾರು ಕುಡಿಗಳು, ಅನೇಕ ಕುಸುಮಂಗಳು.\nಅದರೊಳಗೆ ಅಗ್ನಿವರ್ಣದ ಕುಸುಮ\nಮೂರುಗಂಟಿನ ಮೇಲೆ ಪುಟ್ಟಿ, ತುದಿಯಲ್ಲಿ ಅರಳಿ ಫಲವಾಗಿ,\nಐದು ಗಂಟಿನ ಮೇಲೆ ಹಣ್ಣಾಗಿ,\nಅಮೃತಜೇವಣಿಯೆಂಬ ಹಣ್ಣನು ಕಮಲದಲ್ಲಿ ಕಂಡು\nಸೇವಿಸಿ ವ್ಯಾಧಿಯ ಪರಿಹರಿಸಬಲ್ಲಡೆ\nಅಸುಲಿಂಗಸಂಬಂಧಿಯೆಂದನಯ್ಯಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}