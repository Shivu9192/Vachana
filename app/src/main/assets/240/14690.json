{
    "id": "14690", 
    "vachana": "<font>259<br/>ಬೇರಿಲ್ಲದೆ ಭೂಮಿಗೆ ಹೊಂದದೆ<br/>ಒಂದು ಮಾವಿನ ವೃಕ್ಷವು ಪುಟ್ಟಿತ್ತು.<br/>ಆ ವೃಕ್ಷ  ನೀರಿಲ್ಲದೆ ಗಾಳಿ ಸೋಂಕದೆ ಪಲ್ಲವಿಸಿತ್ತು.<br/>ಮೂರಾರು ಗಂಟಾಗಿರ್ಪವು.<br/>ತುದಿಗಂಟಿನಲ್ಲಿ ಮೊಳೆದೋರಿ ಎರಡು ಶಾಖೆ  ಪುಟ್ಟಿದವು.<br/>ಎರಡು ಶಾಖೆಗೆ ಮೂರು ಕವಲು,<br/>ಮೂರು ಕವಲಿಗೆ ಆರು ಬಗಲು,<br/>ಆರು ಬಗಲಿಗೆ ಮೂವತ್ತಾರು ಪರ್ಣಂಗಳು,<br/>ಇನ್ನೂರಾಹದಿನಾರು ಕುಡಿಗಳು, ಅನೇಕ ಕುಸುಮಂಗಳು.<br/>ಅದರೊಳಗೆ ಅಗ್ನಿವರ್ಣದ ಕುಸುಮ<br/>ಮೂರುಗಂಟಿನ ಮೇಲೆ ಪುಟ್ಟಿ, ತುದಿಯಲ್ಲಿ ಅರಳಿ ಫಲವಾಗಿ,<br/>ಐದು ಗಂಟಿನ ಮೇಲೆ ಹಣ್ಣಾಗಿ,<br/>ಅಮೃತಜೇವಣಿಯೆಂಬ ಹಣ್ಣನು ಕಮಲದಲ್ಲಿ ಕಂಡು<br/>ಸೇವಿಸಿ ವ್ಯಾಧಿಯ ಪರಿಹರಿಸಬಲ್ಲಡೆ<br/>ಅಸುಲಿಂಗಸಂಬಂಧಿಯೆಂದನಯ್ಯಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}