{
    "id": "/14536", 
    "vachana": "ನವಖಂಡಮಂಡಲದೊಳಗೊಂದು\nಅದ್ಭುತವಾದ ಪಟ್ಟಣವಿಪ್ಪುದು.\nಆ ಪಟ್ಟಣಕ್ಕೆ ಮೂರಾರು ಕೊತ್ತಲ,\nಎರಡೆಂಟು ಬುರುಜು, \n  ಅಗಳತ,\nಎಂಟೊಂದು ದರವಾಜ, ಉಭಯ ಕವಾಟ,\nಷಡ್ವಿಧನಾಯಕರು, ಐವರು ತಳವಾರರು,\nಮೂರುಮಂದಿ ಹುದ್ದೇದಾರರು, ನಾಲ್ಕುಮಂದಿ ಕರಣಿಕರು,\nತಲೆಯಿಲ್ಲದ ಮಂತ್ರಿ, ಕಣ್ಣಿಲ್ಲದ ರಾಜನಾಗಿಹ,\nಮೂರಾರು ಕೆಡಿಸಿ, ಎರಡೆಂಟು ಹಿಟ್ಟಗುಟ್ಟಿ,\nಸಪ್ತ ಎಂಟೊಂದ ಮುಚ್ಚಿ,\nಎರಡು ಕಿತ್ತು, ಆರು ಆಯಿದು ಹರಿಗಡಿದು,\nಮೂರುನಾಲ್ಕು ಮುರಿಗಡಿದು,\nಮಂತ್ರಿಗೆ ತಲೆ ರಾಜನಿಗೆ ಕಣ್ಣು ಬಂದಲ್ಲದೆ,\nಆ ಪಟ್ಟಣ ಆರಿಗೂ ಸೌಖ್ಯವೇ? ಸೌಖ್ಯವಲ್ಲ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}