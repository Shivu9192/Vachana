{
    "id": "14536", 
    "vachana": "<font>105<br/>ನವಖಂಡಮಂಡಲದೊಳಗೊಂದು<br/>ಅದ್ಭುತವಾದ ಪಟ್ಟಣವಿಪ್ಪುದು.<br/>ಆ ಪಟ್ಟಣಕ್ಕೆ ಮೂರಾರು ಕೊತ್ತಲ,<br/>ಎರಡೆಂಟು ಬುರುಜು, ಸಪ್ತ  ಅಗಳತ,<br/>ಎಂಟೊಂದು ದರವಾಜ, ಉಭಯ ಕವಾಟ,<br/>ಷಡ್ವಿಧನಾಯಕರು, ಐವರು ತಳವಾರರು,<br/>ಮೂರುಮಂದಿ ಹುದ್ದೇದಾರರು, ನಾಲ್ಕುಮಂದಿ ಕರಣಿಕರು,<br/>ತಲೆಯಿಲ್ಲದ ಮಂತ್ರಿ, ಕಣ್ಣಿಲ್ಲದ ರಾಜನಾಗಿಹ,<br/>ಮೂರಾರು ಕೆಡಿಸಿ, ಎರಡೆಂಟು ಹಿಟ್ಟಗುಟ್ಟಿ,<br/>ಸಪ್ತ ಎಂಟೊಂದ ಮುಚ್ಚಿ,<br/>ಎರಡು ಕಿತ್ತು, ಆರು ಆಯಿದು ಹರಿಗಡಿದು,<br/>ಮೂರುನಾಲ್ಕು ಮುರಿಗಡಿದು,<br/>ಮಂತ್ರಿಗೆ ತಲೆ ರಾಜನಿಗೆ ಕಣ್ಣು ಬಂದಲ್ಲದೆ,<br/>ಆ ಪಟ್ಟಣ ಆರಿಗೂ ಸೌಖ್ಯವೇ? ಸೌಖ್ಯವಲ್ಲ.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}