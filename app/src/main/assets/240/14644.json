{
    "id": "14644", 
    "vachana": "ಈ ಲೌಕಿಕದ ಮಧ್ಯದಲ್ಲಿ ಜೀವಾತ್ಮರು ದಿನಚರಿ,\nವಾರ, ಮಾಸ, ಚತುದರ್ಶಿಯಲ್ಲಿ\nಉಪವಾಸ ಮಾಡುವ ಕ್ರಮವ ಪೇಳ್ವೆ.\nಅದೆಂತೆಂದಡೆ :\nದಿನಚರಿ ವಾರದೊಳಗೆ ಸೋಮವಾರ ವ್ರತವುಳ್ಳವರು\nಆ ದಿವಸ ಉದಯದಿಂ ಮೂರುಪ್ರಹರ \n  ಪರಿಯಂತರವಾಗಿ\nಉಪವಾಸವ ಮಾಡಿ ಆ ದಿವಸಕ್ಕಿಂತು ಆ ವಾರ ದಿವಸ\nಆವ ಪದಾರ್ಥವಾದಡೆಯು ನಿರ್ಮಳ ಪಾಕವ ಮಾಡಿಸಿ\nಕೆರೆ, ಬಾವಿ, ಹಳ್ಳ, ಹೊಳೆಗಳಿಗೆ ಹೋಗಿ,\nಮಜ್ಜನವ ನೀಡಿ ಪತ್ರಿಪುಷ್ಪವ ತಂದು\nತನ್ನ ಲಿಂಗಪೂಜೆಯ ಮಾಡಿ,\nಗ್ರಾಮದ ಹೊರಗೆ ಒಂದು ಸ್ಥಾವರಲಿಂಗದ\nದೇವಾಲಯಕ್ಕೆ ಹೋಗಿ ನಮಸ್ಕಾರವ ಮಾಡಿ,\nಮರಳಿ ತಮ್ಮ ಗ್ರಹಕ್ಕೆ ಬಂದು \nಆ ಸ್ಥಾವರಲಿಂಗಕ್ಕೆ ನೈವೇದ್ಯವ ಕಳಿಸಿ\nಆ ಮೇಲೆ ಜಂಗಮವ ಕರಿಸಿ ಅರ್ಚಿಸಿ,\nಪಾದೋದಕ ಸೇವಿಸಿ,\nಆ ಜಂಗಮಕ್ಕೆ ಉತ್ತಮವಾದ ಪದಾರ್ಥವ ಸ್ವಲ್ಪ \n  ಮಾಡಿಸಿ\nತನ್ನ ಹರಿವಾಣದಲ್ಲಿ \n  ತುಂಬಿದ ಹೆಡಿಗೆಯಂತೆ ಒಟ್ಟಿಸಿಕೊಂಡು\nಮನಬಂದಪರಿಯಲ್ಲಿ ಎರಡು ವೇಳ್ಯದಾಹಾರ\nಒಂದುವೇಳೆಯಲ್ಲಿ ರಣವೀರರಂತೆ\nತಿಂದು ತಿಂದು ಒಡಲ ತುಂಬಿಕೊಂಡು\nನಾವು ಸೋಮವಾರ ಒಂದೊತ್ತು ಉಪವಾಸವ್ರತವುಳ್ಳವರೆಂದು\nಪರರಮುಂದೆ ಬೊಗಳುವರಯ್ಯ.\nಇಂತಪ್ಪ ವ್ರತಭ್ರಷ್ಟವುಳ್ಳ ಮಂಗಮನುಜರಿಗೆ\nವೀರಮಾಹೇಶ್ವರರೆಂದಡೆ ಮೆಚ್ಚರಯ್ಯಾ\nನಿಮ್ಮ ಶಿವe್ಞನಿಗಳಾದ ಶಿವಶರಣರು\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}