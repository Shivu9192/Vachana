{
    "id": "14578", 
    "vachana": "ಹಳದಿಯ ಪೂಸಿ, ವಸ್ತ್ರವ ಪೆÇದ್ದು,\nಕಂಕಣವ ಕಟ್ಟಿ ಕಾಳಗಕ್ಕೆ ಹೋಗಿ ಮರಳಿದರೆ,\nವೀರನೆಂತಪ್ಪನಯ್ಯ ?\nಆವುದಾನೊಂದು ಶುನಿಗೆ ಕಣಕ ತುಪ್ಪವ ತಿನ್ನಿಸಿ\nಕಾಲಗಗ್ಗರಿ ಜಂಗು ಜಲ್ಲಿ ಕೊರಳಲ್ಲಿ ಕಿರಿಗೆಜ್ಜಿಯ ಕಟ್ಟಿ\nಶಿಕಾರಿಯವೈದು ಜಂಬುಕದ ಮೇಲೆ ಬಿಡಲು\nಮರಳಿದರೆ ವೀರನೆಂತಪ್ಪುದಯ್ಯ ?\nಹಾಗೆ ಶ್ರೀಗುರುಕಾರುಣ್ಯವ ಪಡೆದು\nಲಿಂಗಾಂಗಸಂಬಂಧಿಯಾಗಿ,\nಗುರುಲಿಂಗಜಂಗಮದ ನಡೆನುಡಿ ಭಕ್ತಿಯೆಂದಡೆಯು\nಮನ ಹಿಮ್ಮೆಟ್ಟಿದಡೆಯು\nನಿಮ್ಮ ಲಿಂಗಾಂಗಿಭಕ್ತನೆಂತಪ್ಪುವನಯ್ಯ ?\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}