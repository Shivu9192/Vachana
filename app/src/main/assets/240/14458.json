{
    "id": "14458", 
    "vachana": "ಶಿವಶಿವಾ, ಈ ಮಾಯಾಸಂಸಾರಯುಕ್ತವಾದ\nದೇಹದ ಸುಖ ಹೇಳಲಂಜುವೆ.\nಬಲ್ಲರೆ ಹೇಳಿರಿ, ಅರಿಯದಿದ್ದರೆ ಕೇಳಿರಿ.\nಈ ದೇಹದ ವಿಸ್ತಾರ ಪೇಳ್ವೆ, ಎಲೆ \n  ಮಾನವರಿರಾ,\nಲಾಲಿಸಿ ಕೇಳಿರಿ,\nಎಲುವಿನ ಕಂಬ, ಎಲುವಿನ ತೊಲೆಗಳು,\nಸಂದೆಲವುಗಳೆ ಬಿಗಿ ಮೊಳೆಗಳು,\nಕರುಳಜಾಳಿಗೆ ಬಿಗಿಜಂತಿಗಳು,\nಬರುಕಿ ಎಲವುಗಳೆ ಜಂತಿಗಳು,\nಬೆರಳೆಲವುಗಳೆ ಚಿಲಿಕೆಗಳು.\nಇಂತೀ ಗೃಹಕ್ಕೆ ಮಾಂಸದ ಮೇಲುಮುದ್ದೆಗಳು,\nರಕ್ತದ ಸಾರಣೆಗಳು, ಮಜ್ಜದ ಮಡುಗಳು,\nಕೀವಿನ ಕುಣಿಗಳು, ಪಿತ್ತದ ಕೊಂಡಗಳು,\nಶೋಣಿತದ ಕಾವಲಿಗಳು, ಮೂತ್ರದ ಹಳ್ಳಗಳು,\nಅಮೇಧ್ಯದ ಹುತ್ತಗಳು, ಹುಳುವಿನ ಡೋಣಿಗಳು,\nಜಂತಿನ ಬಣವೆಗಳು-ಇಂತಪ್ಪ ಮನಗೆ ಎಂಟು ಗವಾಕ್ಷಗಳು.\nಬಾಯಿ ಎಂಬುದೊಂದು ದೊಡ್ಡ ದರವಾಜು.\nಇಂತೀ ದುರಾಚಾರಯುಕ್ತವಾದ ದೇಹವೆಂಬ ಗೃಹಕ್ಕೆ\nಮೂವರು ಕರ್ತೃಗಳಾಗಿಹರು.\nಅವರು ಆರಾರೆಂದಡೆ:\nಹೊನ್ನೊಂದು ಭೂತ, ಹೆಣ್ಣೊಂದು ಭೂತ, ಮಣ್ಣೊಂದು ಭೂತ.\nಇಂತೀ \n  ಭೂತಸ್ವರೂಪರಾದ\nಬ್ರಹ್ಮ ವಿಷ್ಣು ರುದ್ರರೆಂಬ ತ್ರಿವಿಧದೇವತೆಗಳು.\nಅದೆಂತೆಂದಡೆ:\nಹೊನ್ನು ರುದ್ರನಹಂಗು, ಹೆಣ್ಣು ವಿಷ್ಣುವಿನಹಂಗು,\nಮಣ್ಣು ಬ್ರಹ್ಮನಹಂಗು,\nಇಂತಪ್ಪ ತ್ರಿಮೂರ್ತಿಗಳ ಹಂಗಿನಿಂದಾದ ದೇಹವು\nಮಿಥೆಯೆಂದು ತಿಳಿದು ವಿಸರ್ಜಿಸಲರಿಯದೆ,\nಆ ಅನಿತ್ಯದೇಹದ ಸುಖವನು ಮೆಚ್ಚಿ ಮರುಳಾಗಿ,\nಬಿಡಲಾರದೆ, ಈ ಹೇಸಿಕಿ ಹೊಲೆಸಂಸಾರದಲ್ಲಿ ಶಿಲ್ಕಿ\nಮಲತ್ರಯದಾಶೆಗೆ ಹೊಡದಾಡಿ\nಹೊತ್ತುಗಳೆದು ಸತ್ತುಹೋಗುವ\nಕತ್ತೆಗಳಿಗಿನ್ನೆತ್ತಣ ಮುಕ್ತಿ ಹೇಳಾ !\nಮುಂದೆ ಹೊಲೆಮಾದಿಗರ ಮನೆಯಲ್ಲಿ\nಶುನಿ \n  ಕುಕ್ಕುಟನ ಬಸುರಲ್ಲಿ ಹುಟ್ಟಿಸದೆ ಬಿಡನೆಂದಾತ\nನಿಮ್ಮ ಶರಣ ವೀರಾಧಿವೀರ ಕಾಡನೊಳಗಾದಶಂಕರಪ್ರಿಯ ಚನ್ನಕದಂಬಲಿಂಗ ನಿರ್ಮಾಯಪ್ರಭುವೆ.\n"
}