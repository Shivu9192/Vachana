{
    "id": "14686", 
    "vachana": "<font>255<br/>ಸಾಣಿಯ ಮೇಲೆ ಶ್ರೀಗಂಧವನಿಟ್ಟು,<br/>ಗಂಧ ಗಂಧವೆಂದಡೆ ಗಂಧವ ಕೊಡಬಲ್ಲುದೆ ?<br/>ಜಡಚಕ್ರದೊಳಗೆ ಧಾನ್ಯವ ನೀಡಿ<br/>ಹಿಟ್ಟೆಂದಡೆ ಹಿಟ್ಟಾಗಬಲ್ಲುದೆ ?<br/>ಗಾಣಕ್ಕೆ ಎಳ್ಳು ನೀಡಿ,<br/>ಎಣ್ಣೆ ಎಣ್ಣೆ ಎಂದಡೆ ಎಣ್ಣೆ ಬೀಳಬಲ್ಲುದೆ ?<br/>ಪಂಚಾಮೃತವ ಪಾಕವ ಮಾಡಿ ಎಡೆಯ ಬಡಿಸಿ<br/>ಮುಂದಿಟ್ಟುಕೊಂಡು, ಹೊಟ್ಟೆ  ತುಂಬು  ತುಂಬು ಎಂದಡೆ<br/>ಹೊಟ್ಟೆ ತುಂಬಿ ಹಸುವಡಗಬಲ್ಲುದೆ ?<br/>ಹಾಗೆ ಜಡರೂಪವಾದ ಲಿಂಗವ<br/>ಜಡಮತಿಗಳಾದ ಗುರುಮುಖದಿಂ ಪಡಕೊಂಡು<br/>ಅಂಗದ ಮೇಲೆ<br/>ಇಷ್ಟಲಿಂಗವೆಂದು ಧರಿಸಿ<br/>ಆ ಲಿಂಗಕ್ಕೆ ಮುಕ್ತಿಯ ಕೊಡು ಕೊಡು ಎಂದಡೆ,<br/>ಆ ಲಿಂಗವು ಮುಕ್ತಿಯ ಕೊಡಲರಿಯದು.<br/>ಅದೆಂತೆಂದೊಡೆ :<br/>ಚಂದನ, ಧಾನ್ಯ, ತಿಲಪಂಚಪಾಕವನು<br/>'ಮರ್ದನಂ ಗುಣವರ್ಧನಂ' ಎಂದುದಾಗಿ,<br/>ಇಂತೀ ಎಲ್ಲವು ಮರ್ದನವಿಲ್ಲದೆ<br/>ಸ್ವಧರ್ಮಗುಣ ತೋರಲರಿಯವು.<br/>ಹಾಗೆ ಅಂತಪ್ಪ ಜಡಸ್ವರೂಪನಾದ ಲಿಂಗವನು <br/>ಜ್ಞಾನಗುರುಮುಖದಿಂ ಶಿಲಾಲಿಖಿತವ ಕಳೆದು,<br/>ಕಳಾಭೇದವ ತಿಳಿದು, ಆ ಲಿಂಗವೇ ಘನಮಹಾ ಇಷ್ಟಲಿಂಗವೆಂಬ<br/>ವಿಶ್ವಾಸ ಬಲಿದು ತುಂಬಿ<br/>ಅಂತಪ್ಪ ಇಷ್ಟಬ್ರಹ್ಮದಲ್ಲಿ ಅವಿರಳಸಂಬಂಧಿಯಾಗಿ <br/>ಆ ಇಷ್ಟಲಿಂಗದ ಸತ್ಕ್ರಿಯಾಚಾರದಲ್ಲಿ<br/>ಸರ್ವಾಂಗವನು ದಹಿಸಿದಲ್ಲದೆ ಭವಹಿಂಗದು, ಮುಕ್ತಿದೋರದು,<br/>ಮುಕ್ತಿಯ ಪಡೆಯಲರಿಯದೆ ಪ್ರಾಣಲಿಂಗಿಯಾಗಲರಿಯನು ನೋಡಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}