{
    "id": "/14658", 
    "vachana": "ಅವಿದ್ಯಾಪಟ್ಟಣದ ಹೊರಕೇರಿಯಲ್ಲಿ\nಅಂಗವಿಲ್ಲದ ಉರಿಮಾರಿ ಬಿಳಿಯ ಸೀರೆಯನುಟ್ಟು\nಹೆಂಡವ ಹೊತ್ತು ಮಾರುತ್ತಿಹಳು.\nಆ ಹೆಂಡವ ಕುಡಿಯಬೇಕೆಂದು\nಅವಿದ್ಯಾನಗರದ \n  ಮಂತ್ರಿಗಳು \nಮೊದಲಾದ ಜನಂಗಳು ಪೆÇೀಗುತಿರ್ಪರು.\nಹೆಂಡವ ಮಾಡಿ ಕಂಡವ ಕೊಡಳು.\nಹೊನ್ನು ಇದ್ದವರಿಗೆ, ಸತಿಸಂಗದಲ್ಲಿದ್ದವರಿಗೆ,\nಇಬ್ಬರ ಸಂಗದಲ್ಲಿ ವರ್ತಿಸಿದವರಿಗೆ ಸಂಗಮಾಡಳು.\nಹೆಂಡ ಕೊಡಳು, ಕಂಡ ಮಾರಳು.\nಕೈಕಾಲು ಕಣ್ಣು ಇಲ್ಲದ ಬಡವರು ಬಂದರೆ\nಕಂಡವ ತಿನಿಸಿ, ಹೆಂಡ ಕುಡಿಸಿ,\nಸಂಗಸುಖದಲ್ಲಿ ಅಗಲದೆ ಇರ್ಪಳು ನೋಡಾ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}