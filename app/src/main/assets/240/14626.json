{
    "id": "/14626", 
    "vachana": "ಅಂತಪ್ಪ ಭವಭಾರಿಗಳಾದ ಜೀವಾತ್ಮರು\nಒಂದುಗೂಡಿ ದಾಸೋಹಮಾಡಿ,\nಅಗ್ನಿಜ್ವಾಲೆಯಲ್ಲಿ \n  ಹೋಗುವ ನೀರಿಗೆ\nಪಾದೋದಕವೆಂದು ಹೆಸರಿಟ್ಟು,\nಪೃಥ್ವಿಯಲ್ಲಿ ಬೆಳೆದ ಹದಿನೆಂಟು ಜೀನಸಿನ ಧಾನ್ಯವ ತಂದು,\nಅಗ್ನಿ ನೀರಿನಿಂದ \n  \n  ಮಾಡಿದ ಅನ್ನಕ್ಕೆ\nಪ್ರಸಾದವೆಂದು ಹೆಸರಿಟ್ಟು,\nಅಯ್ಯಾ \n  ಮಹಾಪ್ರಸಾದ ಪಾಲಿಸೆಂದು\nಎಲ್ಲರೂ ಕ್ಯೆಯ್ಯೊಡ್ಡೊಡ್ಡಿ ಕೈಕೊಂಡು,\nತಮ್ಮ ಕೈಯಲ್ಲಿರ್ದ ಇಷ್ಟಲಿಂಗಕ್ಕೆ ತೋರಿ ತೋರಿ\nಲಿಂಗಕ್ಕೆ ಕೊಟ್ಟೆವೆಂದು ತಮ್ಮ ಉದರಾಗ್ನಿ\nಹಸಿವು ತೃಷೆಯನಡಗಿಸಿಕೊಂಡು,\nಮುಂಜಾವಿನಲ್ಲೆದ್ದು ಮಲಮೂತ್ರ ವಿಸರ್ಜಿಸುವ \nಮೂಳಹೊಲೆಮಾದಿಗರಿಗೆಲ್ಲಿಹುದಯ್ಯಾ\nಆ ಗುರುಲಿಂಗಜಂಗಮದ ತೀರ್ಥಪ್ರಸಾದಸಂಬಂಧ ?\nಇಂತಪ್ಪ ಮತಿಭ್ರಷ್ಟ ಮರುಳಮಾನವರ\nಭಿನ್ನಕ್ರಿಯಾಚಾರವನು ಸುe್ಞನಿ ಶರಣ ಕಂಡು\nಹೊಟ್ಟಿ ಹುಣ್ಣಾಗುವನ್ನಬರ ನಕ್ಕು\nಶಬ್ದಮುಗ್ಭನಾಗಿ ಸುಮ್ಮನಿದ್ದನು ಕಾಣಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ. \n"
}