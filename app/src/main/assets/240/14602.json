{
    "id": "14602", 
    "vachana": "<font>171<br/>ಮೇಲುಗಿರಿಯಮೇಲಣ ಪಕ್ಷಿ ಉತ್ತಾಯವಾಗಿ<br/>ಉಭಯ ರೆಕ್ಕೆಯಿಂದ ಗಗನಕ್ಕೆ ಹಾರಿ,<br/>ತ್ರಿಭುವನ ಮೊದಲಾದ ಚತುರ್ದಶಭುವನದಲ್ಲಿ ಮರಿಯನಿಕ್ಕಲು,<br/>ಆ ಮರಿಯ ವಿಲಾಸದಿಂ<br/>ಹಲಬರು ರೋಧನಂಗೈಯುತ್ತಿಪ್ಪರು.<br/>ಇವರಬ್ಬರವ ಕೇಳಿ ಉತ್ತರದೇಶದ ಕಪ್ಪಿ<br/>ಆರ್ಭಟಿಸಿ ಉರಿಯನುಗುಳಿ,<br/>ಸುನಾದಸ್ವರದಿಂದ ಧ್ವನಿಯಮಾಡಿ,<br/>ಆ ಸುಸ್ವರನಾದವ ಕೇಳಿ ಪೂರ್ವದಿಕ್ಕಿನ<br/>ಕಾಳೋಗರವೆಂಬ ಸರ್ಪನು ಹೊರಟು<br/>ಉರಿಯ ಬೆಳಕಿನಲ್ಲಿ ಮನುಜರ ಕಚ್ಚಿ<br/>ಉರಿಯ ನುಂಗಿ ಸರ್ಪ ಸತ್ತು<br/>ಸತ್ತ ಸರ್ಪನ ಕಪ್ಪಿ ನುಂಗಿ<br/>ಎತ್ತ ಹೋದಿತ್ತೆಂದರಿಯೆನಯ್ಯಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}