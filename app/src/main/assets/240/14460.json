{
    "id": "14460", 
    "vachana": "ಶಿವಶಿವಾ, ಈ ಮರುಳಮಾನವರಿಗೆ\nನಾನೇನೆಂಬೆನಯ್ಯಾ!\nಎನ್ನ ಮನೆ, ಎನ್ನ ಬದುಕು, ಎನ್ನ ತಾಯಿತಂದೆ,\nಎನ್ನಸತಿಸುತರು \n  ಎಂದು\nಮೆಚ್ಚಿ ನಚ್ಚಿ ಮರುಳಾಗಿರ್ದರಯ್ಯಾ.\nಹಿಂದೆ ನಾನಾಯೋನಿಯಲ್ಲಿ\nಆನೆ \n  ಇರುವೆ ಕಡೆಯಾಗಿ\nಒಂದೊಂದು ಜನ್ಮದಲ್ಲಿ ಸಹಸ್ರವೇಳೆ ಹುಟ್ಟಿ, ಸಹಸ್ರವೇಳೆ ಸತ್ತು,\nಸಹಸ್ರವೇಳೆ ಹುಟ್ಟಿ ಬಪ್ಪಲ್ಲಿ\nಆವಾಗ ನಿನಗೆ ತಾಯಿ ಯಾರು, ನಿನಗೆ ತಂದೆ ಯಾರು,\nನಿನಗೆ ಸತಿಸುತರು \n  ಯಾರು?\nಬಲ್ಲರೆ ಹೇಳಿರಿ, ಅರಿಯದಿದ್ದರೆ ಕೇಳಿರಿ.\nನಿನಗೆ ಶ್ರೀಗುರುವೇ ತಾಯಿ, ನಿನಗೆ ಶ್ರೀಗುರುವೇ ತಂದೆ,\nನಿನಗೆ ಶ್ರೀಗುರುವೆ ಸತಿಸುತರು, ಬಂಧುಗಳೆಂಬ ನಿರ್ಣಯವನು\nಸಮ್ಯe್ಞನಗುರುಮುಖದಿಂದ ತಿಳಿದು\nವಿಚಾರಿಸಿಕೊಳ್ಳಬಲ್ಲರೆ ಬಲ್ಲರೆಂಬೆ.\nಗುರು-ಲಿಂಗ-ಜಂಗಮ ಒಂದೆಯೆಂದು ತಿಳಿಯಬಲ್ಲರೆ ಬಲ್ಲರೆಂಬೆ.\nಈ ಭೇದವನರಿಯದೆ ಮಿಥ್ಯಸಂಸಾರದ ಮಾತಾಪಿತರು,\nಸತಿಸುತರು ಬಾಂಧವರ ತನು-ಮನ-ಧನದ ಅಭಿಮಾನದಲ್ಲಿ\nಸಟೆಯ ಸಂಸಾರದಲ್ಲಿ ಹೊಡೆದಾಡಿ ಹೊತ್ತುಗಳೆದು\nಸತ್ತುಹೋಗುವ ಮಂಗಮನುಜರಿಗೆ\nಇನ್ನೆಂದು ಮೋಕ್ಷವಹುದೊ ?\nಶಿವಶಿವಾ, ಈ ಲೋಕದ ಅಭಿಮಾನವ ಬಿಟ್ಟು,\nಪರಲೋಕದಭಿಮಾನವ ಹಿಡಿದು ಆಚರಿಸಿ ಇರಬಲ್ಲರೆ\nಗುರು-ಲಿಂಗ-ಜಂಗಮದ ಪುತ್ರರೆಂಬೆ,\nಪುರಾತರ ಮಗನೆಂಬೆ,\nಇಲ್ಲದಿರೆ ಕಿರಾತರ ಮಗನೆಂಬೆ,\nನರಗುರಿಗಳ ಪುತ್ರರೆಂಬೆನೆಂದಾತ\nವೀರಾದಿsವೀರ ನಮ್ಮ ಶರಣ ಕಾಡಿನೊಳಗಾದ ಶಂಕರಪ್ರಿಯಚನ್ನಕದಂಬಲಿಂಗ ನಿರ್ಮಾಯಪ್ರಭುವೆ.\n"
}