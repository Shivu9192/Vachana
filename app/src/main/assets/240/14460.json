{
    "id": "14460", 
    "vachana": "<font>29<br/>ಶಿವಶಿವಾ, ಈ ಮರುಳಮಾನವರಿಗೆ<br/>ನಾನೇನೆಂಬೆನಯ್ಯಾ!<br/>ಎನ್ನ ಮನೆ, ಎನ್ನ ಬದುಕು, ಎನ್ನ ತಾಯಿತಂದೆ,<br/>ಎನ್ನಸತಿಸುತರು ಬಾಂಧವರು  ಎಂದು<br/>ಮೆಚ್ಚಿ ನಚ್ಚಿ ಮರುಳಾಗಿರ್ದರಯ್ಯಾ.<br/>ಹಿಂದೆ ನಾನಾಯೋನಿಯಲ್ಲಿ<br/>ಆನೆ ಮೊದಲು  ಇರುವೆ ಕಡೆಯಾಗಿ<br/>ಒಂದೊಂದು ಜನ್ಮದಲ್ಲಿ ಸಹಸ್ರವೇಳೆ ಹುಟ್ಟಿ, ಸಹಸ್ರವೇಳೆ ಸತ್ತು,<br/>ಸಹಸ್ರವೇಳೆ ಹುಟ್ಟಿ ಬಪ್ಪಲ್ಲಿ<br/>ಆವಾಗ ನಿನಗೆ ತಾಯಿ ಯಾರು, ನಿನಗೆ ತಂದೆ ಯಾರು,<br/>ನಿನಗೆ ಸತಿಸುತರು ಬಾಂಧವರು  ಯಾರು?<br/>ಬಲ್ಲರೆ ಹೇಳಿರಿ, ಅರಿಯದಿದ್ದರೆ ಕೇಳಿರಿ.<br/>ನಿನಗೆ ಶ್ರೀಗುರುವೇ ತಾಯಿ, ನಿನಗೆ ಶ್ರೀಗುರುವೇ ತಂದೆ,<br/>ನಿನಗೆ ಶ್ರೀಗುರುವೆ ಸತಿಸುತರು, ಬಂಧುಗಳೆಂಬ ನಿರ್ಣಯವನು<br/>ಸಮ್ಯಜ್ಞಾನಗುರುಮುಖದಿಂದ ತಿಳಿದು<br/>ವಿಚಾರಿಸಿಕೊಳ್ಳಬಲ್ಲರೆ ಬಲ್ಲರೆಂಬೆ.<br/>ಗುರು-ಲಿಂಗ-ಜಂಗಮ ಒಂದೆಯೆಂದು ತಿಳಿಯಬಲ್ಲರೆ ಬಲ್ಲರೆಂಬೆ.<br/>ಈ ಭೇದವನರಿಯದೆ ಮಿಥ್ಯಸಂಸಾರದ ಮಾತಾಪಿತರು,<br/>ಸತಿಸುತರು ಬಾಂಧವರ ತನು-ಮನ-ಧನದ ಅಭಿಮಾನದಲ್ಲಿ<br/>ಸಟೆಯ ಸಂಸಾರದಲ್ಲಿ ಹೊಡೆದಾಡಿ ಹೊತ್ತುಗಳೆದು<br/>ಸತ್ತುಹೋಗುವ ಮಂಗಮನುಜರಿಗೆ<br/>ಇನ್ನೆಂದು ಮೋಕ್ಷವಹುದೊ ?<br/>ಶಿವಶಿವಾ, ಈ ಲೋಕದ ಅಭಿಮಾನವ ಬಿಟ್ಟು,<br/>ಪರಲೋಕದಭಿಮಾನವ ಹಿಡಿದು ಆಚರಿಸಿ ಇರಬಲ್ಲರೆ<br/>ಗುರು-ಲಿಂಗ-ಜಂಗಮದ ಪುತ್ರರೆಂಬೆ,<br/>ಪುರಾತರ ಮಗನೆಂಬೆ,<br/>ಇಲ್ಲದಿರೆ ಕಿರಾತರ ಮಗನೆಂಬೆ,<br/>ನರಗುರಿಗಳ ಪುತ್ರರೆಂಬೆನೆಂದಾತ<br/>ವೀರಾದಿsವೀರ ನಮ್ಮ ಶರಣ ಕಾಡಿನೊಳಗಾದ ಶಂಕರಪ್ರಿಯಚನ್ನಕದಂಬಲಿಂಗ ನಿರ್ಮಾಯಪ್ರಭುವೆ.</font>"
}