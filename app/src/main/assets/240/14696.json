{
    "id": "/14696", 
    "vachana": "ಹೆಂಡದ ಹರವಿಗೆ ಹಾಲಹರವಿಯ ಹೋಲಿಸಿದರೆ,\nಆ ಹೆಂಡದ \n  ಹಾಲಹರವಿಯಾಗಬಲ್ಲುದೆ ?\nಮದ್ಯಪಾನದ ಘಟಕ್ಕೆ ಘೃತದಘಟ ಹೋಲಿಸಿದರೆ\nಆ ಮದ್ಯಪಾನದ \n  ಘೃತಘಟವಾಗಬಲ್ಲುದೆ ?\nಆಡಿನ ಕೊರಳಮೊಲೆಗೆ ಆಕಳಮೊಲೆಯ ಹೋಲಿಸಿದರೆ\nಆ ಆಡಿನ ಕೊರಳ ಮೊಲೆ ಆಕಳ ಮೊಲೆಯಾಗಬಲ್ಲುದೆ ?\nಗುಲಗಂಜಿಗೆ ಮಾಣಿಕವ ಹೋಲಿಸಿದರೆ\nಆ ಗುಲಗಂಜಿ ಮಾಣಿಕವಾಗಬಲ್ಲುದೆ ?\nವಜ್ರದ ಪಾಷಾಣಕ್ಕೆ ರಂಗೋಲಿಯಕಲ್ಲು ಹೋಲಿಸಿದರೆ,\nಆ ರಂಗೋಲಿಯಕಲ್ಲು ವಜ್ರವಾಗಬಲ್ಲುದೆ ?\nಬಿಳಿಹೂಲಿಗೆ ಮೌಕ್ತಿಕವ ಹೋಲಿಸಿದರೆ\nಆ ಬಿಳಿಹೂಲಿಯ \n  ಮುತ್ತಾಗಬಲ್ಲುದೆ ?\nಇಂತೀ ದೃಷ್ಟಾಂತದಂತೆ ಲೋಕಮಧ್ಯದಲ್ಲಿ ಜೀವಾತ್ಮರು\nಪಂಚಭೂತಮಿಶ್ರವಾದ ಮಿಥ್ಯದೇಹವ ಧರಿಸಿರ್ಪರು.\nಹಾಗೆ ಸುe್ಞನೋದಯವಾಗಿ-\nಶ್ರೀಗುರುಕಾರುಣ್ಯದಿಂ ಸರ್ವಾಂಗಲಿಂಗಸಂಬಂಧಿಗಳಾದ\nಶಿವಶರಣರು ಪಂಚಭೂತಮಿಶ್ರವಾದ ಮಿಥ್ಯದೇಹವ ಧರಿಸಿರ್ಪರು.\nಇದು ಕಾರಣ ಅಂತಪ್ಪ ಭಿನ್ನe್ಞನಿಗಳಾದ ಜೀವಾತ್ಮರಿಗೆ\nಸುe್ಞನಿಗಳಾದ ಶಿವಶರಣರ ಹೋಲಿಸಿದರೆ\nಆ ಕಡುಪಾತಕಿ ಜಡಜೀವಿಗಳು ಶಿವe್ಞನಸಂಪನ್ನರಾದ\nಶರಣಜನಂಗಳಾಗಬಲ್ಲರೆ ?\nಆಗಲರಿಯರು ಎಂದನಯ್ಯಾ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}