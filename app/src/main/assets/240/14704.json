{
    "id": "14704", 
    "vachana": "<font>273<br/>ಅಂಗವಿಲ್ಲದ ಪುರುಷನ ಸಂಗವಿಲ್ಲದ ಸ್ತ್ರೀ<br/>ಗರ್ಭವಿಲ್ಲದೆ ಬಸುರಾದುದ ಕಂಡೆ.<br/>ದಿನ ವಾರ ಮಾಸವಿಲ್ಲದೆ ಬೇನೆತೋರದೆ <br/>ಒಂದು ಶಿಶು  ಹಡೆದುದ ಕಂಡೆ.<br/>ಆ ಶಿಶು  ಮಂಡಲಾಧಿಪತಿಯ ಕೊಂದು<br/>ಮಂಡಲವೆಲ್ಲ ಸುಡುವುದ ಕಂಡೆ.<br/>ಕಂಡವರ ನುಂಗಿ ಸೂಲಗಿತ್ತಿಯ ಕೊಲ್ಲುವದ ಕಂಡೆ.<br/>ತಾಯಿಸಂಗವ ಮಾಡಿ ತಂದೆಯಲ್ಲಿ ಸತ್ತು<br/>ಕೂಡಲಚನ್ನಸಂಗಯ್ಯನ ಪಾದದಲ್ಲಿ ಅಡಗಿ ಬಯಲಾದುದ ಕಂಡೆ.<br/>ಅದು ಅಡಗಿದಲ್ಲಿ ತಾನಡಗಬಲ್ಲರೆ<br/>ಪ್ರಳಯವಿರಹಿತ ಪರಶಿವಮೂರ್ತಿ<br/>ತಾನೆಂದನಯ್ಯಾ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}