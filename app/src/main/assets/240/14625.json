{
    "id": "/14625", 
    "vachana": "ಇಂತಪ್ಪ ನಿರ್ಣಯವನು ಸ್ವಾನುಭಾವe್ಞನದಿಂ ತಿಳಿದು\nಶಿವe್ಞನಿಗಳಾದ ಶಿವಶರಣರಿಗೆ,\nಅಚ್ಚ ನಿಚ್ಚ \n  ಏಕಪ್ರಸಾದಿಗಳೆಂದೆನ್ನಬಹುದು.\nಭಕ್ತಾದಿ ಐಕ್ಯಾಂತಮಾದ ಷಟ್‍ಸ್ಥಲಬ್ರಹ್ಮ ಎಂದೆನ್ನಬಹುದು.\nಅಂಗಸ್ಥಲ , ಲಿಂಗಸ್ಥಲ  \nಇಂತೀ ಪಿಂಡಾದಿ e್ಞನಶೂನ್ಯಾಂತಮಾದ\nನೂರೊಂದುಸ್ಥಲ ಮೊದಲಾದ \nಸರ್ವಾಚಾರಸಂಪನ್ನನೆಂದೆನ್ನಬಹುದು.\nಇಂತೀ ಭೇದವನರಿಯದೆ ತಮ್ಮ ತಾವಾರೆಂಬುದು\nತಿಳಿಯದಿರ್ದಂಥ ಮತಿಭ್ರಷ್ಟ ಹೊಲೆಮಾದಿಗರಿಗೆ\nಅದೆಲ್ಲಿಯದೊ ಗುರುಲಿಂಗಜಂಗಮದ ತೀಥಪ್ರಸಾದಸಂಬಂಧ ?\nಅದೆಲ್ಲಿಯದೋ ಅಚ್ಚ ನಿಚ್ಚ \n  ಏಕಪ್ರಸಾದದಸಂಬಂಧ ?\nಇಂತಪ್ಪ ಗುರುಲಿಂಗಜಂಗಮದ ತೀರ್ಥಪ್ರಸಾದಕ್ಕೆ\nಅಂದೇ ಹೊರಗಾಗಿ ಮತ್ತೆ ಮರಳಿ\nಇಂದು ನಾವು ಗುರುಲಿಂಗಜಂಗಮದ \nತೀರ್ಥಪ್ರಸಾದ ಪ್ರೇಮಿಗಳೆಂದು,\nಆ ತ್ರಿಮೂರ್ತಿಗಳ ತಮ್ಮಂಗದಿಂ ಭಿನ್ನವಿಟ್ಟು,\nತ್ರಿಕಾಲಂಗಳಲ್ಲಿ ಸ್ನಾನವ ಮಾಡಿ,\nಜಪ, ತಪ, ಮಂತ್ರ, ಸ್ತೋತ್ರಗಳಿಂದ ಪಾಡಿ, \nಪತ್ರಿ, ಪುಷ್ಪ ಮೊದಲಾದುದರಿಂ\nಅಷ್ಟವಿಧಾರ್ಚನೆ ಷೋಡಶೋಪಚಾರಗಳಿಂದ ಅರ್ಚಿಸಿ,\nನಿತ್ಯನೇಮದಿಂ ಶೀಲ ವ್ರತಾಚಾರಂಗಳಿಂದ\nಸಕಲ ಕ್ರಿಯಗಳನಾಚರಿಸಿ ಭಿನ್ನಫಲಪದವ ಪಡದು,\nಕಡೆಯಲ್ಲಿ ಎಂ¨ತ್ತುನಾಲ್ಕುಲಕ್ಷ ಯೋನಿದ್ವಾರದಲ್ಲಿ\nರಾಟಣದಂತೆ ತಿರುಗುವ ಭವಭಾರಿಗಳಾದ ಜೀವಾತ್ಮರಿಗೆ\nಪ್ರಸಾದಿಗಳೆಂದಡೆ ಮೆಚ್ಚರಯ್ಯಾ ನಿಮ್ಮ ಶರಣರು\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}