{
    "id": "14708", 
    "vachana": "<font><br/>277<br/>ಗುರು ಮುನ್ನವೋ ಶಿಷ್ಯ ಮುನ್ನವೋ ಲಿಂಗ ಮುನ್ನವೋ<br/>ಶರಣ ಮುನ್ನವೋ ಜಂಗಮ  ಮುನ್ನವೋ ಭಕ್ತ ಮುನ್ನವೋ<br/>ಪಾದೋದಕ-ಪ್ರಸಾದ ಮುನ್ನವೋ ವಿಭೂತಿ-ರುದ್ರಾಕ್ಷಿ ಮುನ್ನವೋ<br/>ಮಂತ್ರ ಮುನ್ನವೋ ಶಿವಾಚಾರ ಮೊದಲಾಗಿ ಆವುದು ಮುನ್ನವೋ<br/>ಎಂದು ತಿಳಿಯಬಲ್ಲರೆ ಗುರುವೆಂಬೆ.<br/>ಭೂಮಿ ಮುನ್ನವೋ ಆಕಾಶ ಮುನ್ನವೋ<br/>ಅಗ್ನಿ ಮುನ್ನವೋ ವಾಯು  ಮುನ್ನವೋ<br/>ಚಂದ್ರ ಮುನ್ನವೋ ಸೂರ್ಯ ಮುನ್ನವೋ<br/>ಜ್ಯೋತಿ ಮುನ್ನವೋ ಕಾಳಗತ್ತಲೆ ಮುನ್ನವೋ <br/>ಸಮುದ್ರ ಮುನ್ನವೋ ಆತ್ಮ  ಮೊದಲಾಗಿ ಆವುದು ಮುನ್ನವೋ<br/>ಎಂದು ತಿಳಿಯಬಲ್ಲರೆ ಲಿಂಗವೆಂಬೆ.<br/>ಹೆಣ್ಣು ಮುನ್ನವೋ ಗಂಡು ಮುನ್ನವೋ,<br/>ಗರ್ಭ ಮುನ್ನವೋ ಶಿಶು  ಮುನ್ನವೋ <br/>ತಾಯಿ ಮುನ್ನವೋ ತಂದೆ ಮುನ್ನವೋ<br/>ಜ್ಞಾನ ಮುನ್ನವೋ ಅಜ್ಞಾನ ಮುನ್ನವೋ<br/>ಗಂಧ ಮುನ್ನವೋ ಘ್ರಾಣ  ಮುನ್ನವೋ<br/>ರುಚಿ ಮುನ್ನವೋ ಜಿಹ್ವೆ  ಮುನ್ನವೋ<br/>ನೋಟ ಮನ್ನವೋ ರೂಪ ಮುನ್ನವೋ<br/>ಶ್ರೋತ್ರ ಮುನ್ನವೋ ಶಬ್ದ ಮುನ್ನವೋ<br/>ತ್ವಕ್ ಮುನ್ನವೋ, ಮೃದು ಕಠಿಣ ಮೊದಲಾದ<br/>ಆವುದು ಮುನ್ನವೋ ಎಂದು ತಿಳಿಯಬಲ್ಲರೆ ಜಂಗಮವೆಂಬೆ.<br/>ಅರಿವು ಮುನ್ನವೋ ಮರೆವು ಮುನ್ನವೋ<br/>ಆಚಾರ ಮುನ್ನವೋ ಅನಾಚಾರ ಮುನ್ನವೋ<br/>ಬ್ರಹ್ಮಾಂಡ ಮುನ್ನವೋ ಪಿಂಡಾಂಡ ಮುನ್ನವೋ<br/>ಮನ ಮುನ್ನವೋ ಪ್ರಾಣ ಮುನ್ನವೋ<br/>ಧರ್ಮ ಮುನ್ನವೋ ಕರ್ಮ ಮುನ್ನವೋ<br/>ಇಂತೀ ಸರ್ವರೊಳಗೆ ತಾ ಮೊದಲಾಗಿ<br/>ಆವುದು ಮುನ್ನವೋ ಎಂದು ತಿಳಿಯಬಲ್ಲರೆ<br/>ಪಾದೋದಕ ಪ್ರಸಾದಿಗಳೆಂಬೆ;<br/>ವಿಭೂತಿ ರುದ್ರಾಕ್ಷಿಧಾರಣ ಮಂತ್ರಮೌನಿಗಳೆಂಬೆ.<br/>ಇಂತಪ್ಪ ವಚನದ ತಾತ್ಪರ್ಯ ತಿಳಿಯಬಲ್ಲರೆ<br/>ಲಿಂಗಾಂಗಸಮರಸಾನಂದಸುಖವ ತಿಳಿಯಬಲ್ಲ<br/>ಶಿವಜ್ಞಾನಸಂಪನ್ನರೆಂಬೆ.<br/>ಪರಶಿವಯೋಗಿಗಳೆಂಬೆ, ಷಟ್‍ಸ್ಥಲ ಭಕ್ತರೆಂದನಯ್ಯ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗ<br/>ನಿರ್ಮಾಯಪ್ರಭುವೆ.</font>"
}