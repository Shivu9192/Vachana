{
    "id": "/14720", 
    "vachana": "ಪಂಚಶತಕೋಟಿ ಯೋಜನದಾಚೇಲಿ\nನೆಲವಿಲ್ಲದ ಭೂಮಿಯ ಕಂಡೆ.\nಆ ಭೂಮಿಯಲ್ಲಿ ನೀರಿಲ್ಲದೆ ಒಂದು \n  ಪುಟ್ಟಿ\nಬೇರಿಲ್ಲದೆ ಬೆಳೆವುದ ಕಂಡೆ.\nಶಾಖೆ \n  ಮೊಗ್ಗೆಯಿಲ್ಲದೆ \n  ತೋರುವುದ ಕಂಡೆ.\nಫಲವಿಲ್ಲದ \n  ರಸಪೂರಿತವಾಗಿ\nವೃಕ್ಷದ ಕೊನೆಯಲ್ಲಿರುವುದ ಕಂಡೆ.\nಆ ಹಣ್ಣಿಗೆ ಹಲವರು ಹವಣಿಸಿ\nಕಾಣದೆ ಹಿಂದಕ್ಕೆ ಬಿದ್ದುದ ಕಂಡೆ.\nಆ ಹಣ್ಣನು ಕೈಕಾಲು ಕಣ್ಣು ತಲೆಯಿಲ್ಲದ ಅಧಮನು ಸೇವಿಸಿ\nಸತ್ತುದ ಕಂಡೆ.\nಸತ್ತ ಸುದ್ದಿಯ ಕೇಳಿ ಸತ್ತರು ನಿಮ್ಮವರು.\nಸಾಯದೆ ಬದುಕಿದರು ಎಮ್ಮಡಿಯ ಮಕ್ಕಳು\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}