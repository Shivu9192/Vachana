{
    "id": "4720", 
    "vachana": "<font>289<br/>ಪಂಚಶತಕೋಟಿ ಯೋಜನದಾಚೇಲಿ<br/>ನೆಲವಿಲ್ಲದ ಭೂಮಿಯ ಕಂಡೆ.<br/>ಆ ಭೂಮಿಯಲ್ಲಿ ನೀರಿಲ್ಲದೆ ಒಂದು ವೃಕ್ಷ  ಪುಟ್ಟಿ<br/>ಬೇರಿಲ್ಲದೆ ಬೆಳೆವುದ ಕಂಡೆ.<br/>ಶಾಖೆ ಪರ್ಣ  ಮೊಗ್ಗೆಯಿಲ್ಲದೆ ಕುಸುಮ  ತೋರುವುದ ಕಂಡೆ.<br/>ಫಲವಿಲ್ಲದ ಹಣ್ಣು  ರಸಪೂರಿತವಾಗಿ<br/>ವೃಕ್ಷದ ಕೊನೆಯಲ್ಲಿರುವುದ ಕಂಡೆ.<br/>ಆ ಹಣ್ಣಿಗೆ ಹಲವರು ಹವಣಿಸಿ<br/>ಕಾಣದೆ ಹಿಂದಕ್ಕೆ ಬಿದ್ದುದ ಕಂಡೆ.<br/>ಆ ಹಣ್ಣನು ಕೈಕಾಲು ಕಣ್ಣು ತಲೆಯಿಲ್ಲದ ಅಧಮನು ಸೇವಿಸಿ<br/>ಸತ್ತುದ ಕಂಡೆ.<br/>ಸತ್ತ ಸುದ್ದಿಯ ಕೇಳಿ ಸತ್ತರು ನಿಮ್ಮವರು.<br/>ಸಾಯದೆ ಬದುಕಿದರು ಎಮ್ಮಡಿಯ ಮಕ್ಕಳು<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}