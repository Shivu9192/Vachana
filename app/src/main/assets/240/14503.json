{
    "id": "/14503", 
    "vachana": "ಇಂತಪ್ಪ ಶ್ರೀ ವಿಭೂತಿಯ ಧರಿಸಲರಿಯದೆ\nಮಣ್ಣು ಮಟ್ಟಿಯ ಧರಿಸಿ ಭವಭಾರಕ್ಕೆ ಒಳಗಾದರು\nವಿಪ್ರ \n  \n  ಕಡೆಯಾಗಿ ನೋಡಾ.\nಇಂತಪ್ಪ ಶ್ರೀ ವಿಭೂತಿಯ ಧರಿಸಲರಿಯದೆ\nದೇವ-ದಾನವ-ಮಾನವರು ಮೊದಲಾದ\nಸಕಲ ಲೋಕಾದಿಲೋಕಂಗಳು\nಭವಕ್ಕೆ ಭಾಜನವಾದರು ನೋಡಾ.\nಶ್ರೀ ವಿಭೂತಿಯ ಧರಿಸಲರಿಯದೆ\nಗರುಡ ಗಂಧರ್ವ \n  ಕಿಂಪುರುಷರು ಮೊದಲಾದ\nಸಕಲ ಮನುಮುನಿಜನಂಗಳು ಋಷಿಗಳು\nಭವಕ್ಕೆ ಗುರಿಯಾದರು ನೋಡಾ.\nಶ್ರೀ ವಿಭೂತಿಯ ಧರಿಸಲರಿಯದೆ\nಅಂಗಾಲಕಣ್ಣವರು ಮೈಯೆಲ್ಲಕಣ್ಣವರು\nಒಂದುತಲೆಯವರು ಎರಡುತಲೆಯವರು\nಮೂರುತಲೆಯವರು ನಾಲ್ಕುತಲೆಯವರು\nಐದುತಲೆಯವರು ಆರುತಲೆಯವರು\nಏಳುತಲೆಯವರು ಎಂಟುತಲೆಯವರು\nಒಂಬತ್ತು ತಲೆಯವರು ಹತ್ತುತಲೆಯವರು\nಹನ್ನೊಂದುತಲೆಯವರು ನೂರುತಲೆಯವರು\nಐದುನೂರುತಲೆಯವರು ಸಾವಿರತಲೆಯವರು\nಗಂಗೆಗೌರಿವಲ್ಲಭರು ಸಮಾರುದ್ರರು ನಂದಿವಾಹನರು\nಇಂತಪ್ಪವರೆಲ್ಲ ಆದಿಪ್ರಮಥರು\nಇವರು ಎತ್ತಲಾನುಕಾಲಕ್ಕೆ ಭವಕ್ಕೆ ಬರುವರು ನೋಡಾ.\nಮತ್ತಂ, ಇಂತಪ್ಪ ಶ್ರೀ ವಿಭೂತಿಯನು\nಬಸವಾದಿ ಪ್ರಭುದೇವರಾಂತ್ಯಮಾದ\nಏಳುನೂರುಯೆಪ್ಪತ್ತು ಪ್ರಮಥಗಣಂಗಳು\nಮೂಳ್ಳೂರಲಿಕ್ಕೆ ಇಂಬಿಲ್ಲದೆ\nಸರ್ವಾಂಗದಲ್ಲಿ ಧರಿಸಿ ತ್ರೈಲೋಕ ಮೊದಲಾದ\nಚತುರ್ದಶಭುವನವ\nತಮ್ಮ ಚರಣದಿಂದ ಸ್ವಯವಮಾಡಿ\nಪರಶಿವಲಿಂಗದಲ್ಲಿ ಶಿಖಿಕರ್ಪುರ ಸಂಯೋಗದ ಹಾಗೆ\nಬೆರೆದು ನಿರ್ವಯಲಾದರು ನೋಡಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}