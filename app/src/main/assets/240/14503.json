{
    "id": "4503", 
    "vachana": "<font>72<br/>ಇಂತಪ್ಪ ಶ್ರೀ ವಿಭೂತಿಯ ಧರಿಸಲರಿಯದೆ<br/>ಮಣ್ಣು ಮಟ್ಟಿಯ ಧರಿಸಿ ಭವಭಾರಕ್ಕೆ ಒಳಗಾದರು<br/>ವಿಪ್ರ ಮೊದಲು  ಶ್ವಪಚ  ಕಡೆಯಾಗಿ ನೋಡಾ.<br/>ಇಂತಪ್ಪ ಶ್ರೀ ವಿಭೂತಿಯ ಧರಿಸಲರಿಯದೆ<br/>ದೇವ-ದಾನವ-ಮಾನವರು ಮೊದಲಾದ<br/>ಸಕಲ ಲೋಕಾದಿಲೋಕಂಗಳು<br/>ಭವಕ್ಕೆ ಭಾಜನವಾದರು ನೋಡಾ.<br/>ಶ್ರೀ ವಿಭೂತಿಯ ಧರಿಸಲರಿಯದೆ<br/>ಗರುಡ ಗಂಧರ್ವ ಕಿನ್ನರ  ಕಿಂಪುರುಷರು ಮೊದಲಾದ<br/>ಸಕಲ ಮನುಮುನಿಜನಂಗಳು ಋಷಿಗಳು<br/>ಭವಕ್ಕೆ ಗುರಿಯಾದರು ನೋಡಾ.<br/>ಶ್ರೀ ವಿಭೂತಿಯ ಧರಿಸಲರಿಯದೆ<br/>ಅಂಗಾಲಕಣ್ಣವರು ಮೈಯೆಲ್ಲಕಣ್ಣವರು<br/>ಒಂದುತಲೆಯವರು ಎರಡುತಲೆಯವರು<br/>ಮೂರುತಲೆಯವರು ನಾಲ್ಕುತಲೆಯವರು<br/>ಐದುತಲೆಯವರು ಆರುತಲೆಯವರು<br/>ಏಳುತಲೆಯವರು ಎಂಟುತಲೆಯವರು<br/>ಒಂಬತ್ತು ತಲೆಯವರು ಹತ್ತುತಲೆಯವರು<br/>ಹನ್ನೊಂದುತಲೆಯವರು ನೂರುತಲೆಯವರು<br/>ಐದುನೂರುತಲೆಯವರು ಸಾವಿರತಲೆಯವರು<br/>ಗಂಗೆಗೌರಿವಲ್ಲಭರು ಸಮಾರುದ್ರರು ನಂದಿವಾಹನರು<br/>ಇಂತಪ್ಪವರೆಲ್ಲ ಆದಿಪ್ರಮಥರು<br/>ಇವರು ಎತ್ತಲಾನುಕಾಲಕ್ಕೆ ಭವಕ್ಕೆ ಬರುವರು ನೋಡಾ.<br/>ಮತ್ತಂ, ಇಂತಪ್ಪ ಶ್ರೀ ವಿಭೂತಿಯನು<br/>ಬಸವಾದಿ ಪ್ರಭುದೇವರಾಂತ್ಯಮಾದ<br/>ಏಳುನೂರುಯೆಪ್ಪತ್ತು ಪ್ರಮಥಗಣಂಗಳು<br/>ಮೂಳ್ಳೂರಲಿಕ್ಕೆ ಇಂಬಿಲ್ಲದೆ<br/>ಸರ್ವಾಂಗದಲ್ಲಿ ಧರಿಸಿ ತ್ರೈಲೋಕ ಮೊದಲಾದ<br/>ಚತುರ್ದಶಭುವನವ<br/>ತಮ್ಮ ಚರಣದಿಂದ ಸ್ವಯವಮಾಡಿ<br/>ಪರಶಿವಲಿಂಗದಲ್ಲಿ ಶಿಖಿಕರ್ಪುರ ಸಂಯೋಗದ ಹಾಗೆ<br/>ಬೆರೆದು ನಿರ್ವಯಲಾದರು ನೋಡಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}