{
    "id": "14624", 
    "vachana": "<font>193<br/>ಶಿವ ಶಿವಾ, ನಾವು ಗುರುಲಿಂಗಜಂಗಮದ<br/>ಅಚ್ಚಪ್ರಸಾದಿಗಳು ನಿಚ್ಚಪ್ರಸಾದಿಗಳು ಏಕಪ್ರಸಾದಿಗಳೆಂದು<br/>ಸಮಯಪ್ರಸಾದಿಗಳು ನುಡಿದುಕೊಂಬುವ,<br/>ಮತಿಭ್ರಷ್ಟ ಮರುಳಮಾನವರ ನಾನೇನೆಂಬೆನಯ್ಯಾ ?<br/>ಅದೇನು ಕಾರಣವೆಂದಡೆ :<br/>ಪಾತಾಳಾದಿ ಸ್ವರ್ಗಾಂತ್ಯಮಾದ ತ್ರೈಭುವನಂಗಳು<br/>ಉತ್ಪತ್ಯವಾಗುವುದಕ್ಕಿಂತ ಮುನ್ನವೆ,<br/>ನಾನಾರು, ನಾನೆಲ್ಲಿದ್ದೆನೆಂದು ತನ್ನ ತಾನರಿದು<br/>ನಿಲ್ಲಬಲ್ಲಾತನಿಗೆ ಗುರುವುಂಟು,<br/>ಅದಲ್ಲದೆ ಅತಳ, ವಿತಳ, ಸುತಳ, ಮಹಾತಳ,<br/>ರಸಾತಳ, ತಳಾತಳ, ಪಾತಾಳವೆಂಬ ಕೆಳಗೇಳುಲೋಕ.<br/>ಮತ್ತಂ, ಭೂಲೋಕ, ಭುವರ್ಲೋಕ, ಸುವರ್ಲೋಕ, ಜನರ್ಲೋಕ,<br/>ತಪರ್ಲೋಕ, ಸತ್ಯಲೋಕ, ಮಹಾಲೋಕವೆಂಬ ಮೇಲೇಳುಲೋಕ.<br/>ಇಂತೀ ಈರೇಳುಲೋಕವು ಜಲಪ್ರಳಯವಾಗಿ ಮುಳುಗ್ಯಾಡಲು<br/>ರುದ್ರಲೋಕೊಂದು ಉಳಿಯಿತ್ತು.<br/>ಆ ರುದ್ರಲೋಕವು, ಅತಂಪ್ಪ ರುದ್ರಲೋಕದಲ್ಲಿರುವ<br/>ಸನಕಸನಂದಾದಿ ಮುನಿಜನಂಗಳೆಲ್ಲರು,<br/>ಅದಲ್ಲದೆ, ಬ್ರಹ್ಮಾದಿ ಸದಾಶಿವಾಂತ್ಯಮಾದ ದೇವ ದಾನವರು<br/>ಮೊದಲಾದ ತೆತ್ತೀಸಕೋಟಿ ದೇವರ್ಕಳು,<br/>ಆ ರುದ್ರನು ಇಂತಿವರೆಲ್ಲರು<br/>ಉತ್ಪತ್ಯವಾಗದಕ್ಕಿನ್ನ ಮುನ್ನವೆ,<br/>ನಾನಾರು, ನಾನೆಲ್ಲಿದ್ದೆ, ನನ್ನ ಹೆಸರೇನು,<br/>ನಾನಾವ ಕುಲದವನು ನಾನೆಲ್ಲಿಂದ ಹುಟ್ಟಿಬಂದೆ ?<br/>ಆವಾಗ ಎನಗೆ ತಂದಿ-ತಾಯಿಗಳಾರು ?<br/>ಆ ತಾಯಿ-ತಂದೆಗಳ ಹೆಸರೇನು ?<br/>ಎಂದು ವಿಚಾರಿಸಿ,<br/>ತನ್ನ ತಾನರಿದು ನಿಲ್ಲಬಲ್ಲಡೆ,<br/>ಆತನಿಗೆ ಲಿಂಗವುಂಟು ಜಂಗಮವುಂಟು<br/>ತೀರ್ಥಪ್ರಸಾದಿ ಎಂದೆನ್ನಬಹುದಯ್ಯಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}