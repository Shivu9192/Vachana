{
    "id": "14483", 
    "vachana": "<font>52<br/>ಇಂತೀ ಕ್ರಮವನರಿದು ದೀಕ್ಷೋಪದೇಶವ<br/>ಮಾಡಬಲ್ಲಡಾತನೇ ಅನಾದಿಗುರುವೆಂಬೆ.<br/>ಇಂತೀ ವಿಚಾರವ ತಿಳಿದು ದೀಕ್ಷೋಪದೇಶವ<br/>ಹಿಡಿಯಬಲ್ಲಡಾತನೇ ಅನಾದಿಶಿಷ್ಯನೆಂಬೆ.<br/>ಇಂತಿದರನುಭವ ತಿಳಿದು ಅನುಭಾವವ<br/>ಹೇಳಬಲ್ಲಡಾತನೇ ಅನಾದಿಜಂಗಮವೆಂಬೆ.<br/>ಇಂತಿದರ ಭೇದವ ತಿಳಿದು ದೀಕ್ಷೋಪದೇಶವ<br/>ಕೇಳಬಲ್ಲಡಾತನೇ ಅನಾದಿಭಕ್ತನೆಂಬೆ.<br/>ಇಂತೀ ಕ್ರಮವನರಿದು ದೀಕ್ಷೋಪದೇಶವ<br/>ಮಾಡುವವರು,<br/>ಇಂತೀ ಭೇದವ ತಿಳಿದು ದೀಕ್ಷೋಪದೇಶವ<br/>ಪಡೆವವರು,<br/>ಈ ಉಭಯತರು ಇಹಲೋಕಕ್ಕೆ ಸಲ್ಲರು,<br/>ಪರಲೋಕಕ್ಕೆ ಸಲ್ಲರು.<br/>ಈರೇಳುಲೋಕ ಮೊದಲಾದ ಆವಾವ ಲೋಕಕ್ಕೆ ಸಲ್ಲರು<br/>ಎಂದನಯ್ಯ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}