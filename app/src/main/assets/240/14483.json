{
    "id": "14483", 
    "vachana": "ಇಂತೀ ಕ್ರಮವನರಿದು ದೀಕ್ಷೋಪದೇಶವ\nಮಾಡಬಲ್ಲಡಾತನೇ ಅನಾದಿಗುರುವೆಂಬೆ.\nಇಂತೀ ವಿಚಾರವ ತಿಳಿದು ದೀಕ್ಷೋಪದೇಶವ\nಹಿಡಿಯಬಲ್ಲಡಾತನೇ ಅನಾದಿಶಿಷ್ಯನೆಂಬೆ.\nಇಂತಿದರನುಭವ ತಿಳಿದು ಅನುಭಾವವ\nಹೇಳಬಲ್ಲಡಾತನೇ ಅನಾದಿಜಂಗಮವೆಂಬೆ.\nಇಂತಿದರ ಭೇದವ ತಿಳಿದು ದೀಕ್ಷೋಪದೇಶವ\nಕೇಳಬಲ್ಲಡಾತನೇ ಅನಾದಿಭಕ್ತನೆಂಬೆ.\nಇಂತೀ ಕ್ರಮವನರಿದು ದೀಕ್ಷೋಪದೇಶವ\nಮಾಡುವವರು,\nಇಂತೀ ಭೇದವ ತಿಳಿದು ದೀಕ್ಷೋಪದೇಶವ\nಪಡೆವವರು,\nಈ ಉಭಯತರು ಇಹಲೋಕಕ್ಕೆ ಸಲ್ಲರು,\nಪರಲೋಕಕ್ಕೆ ಸಲ್ಲರು.\nಈರೇಳುಲೋಕ ಮೊದಲಾದ ಆವಾವ ಲೋಕಕ್ಕೆ ಸಲ್ಲರು\nಎಂದನಯ್ಯ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}