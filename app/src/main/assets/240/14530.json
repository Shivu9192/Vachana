{
    "id": "4530", 
    "vachana": "<font>99<br/>ಶ್ರೀಗುರು ಬಂದು ತ್ರಿವಿಧದೀಕ್ಷೆಯಿಂದ<br/>ಉಪದೇಶವ ಮಾಡುವ ಕಾಲದಲ್ಲಿ<br/>ಹಸ್ತದಲ್ಲಿ ಶಸ್ತ್ರವ ಹಿಡಿದು ಕಡಿದುಕೊಂಡು<br/>ನುಂಗಿದಾತನೇ ಶಿಷ್ಯನೆಂಬೆ.<br/>ಲಿಂಗವು ಬಂದು ಹಸ್ತದಲ್ಲಿ<br/>ಅಷ್ಟವಿಧಾರ್ಚನೆ ಷೋಡಶೋಪಚಾರಗಳಿಂದ<br/>ಪೂಜೆಗೊಂಬ ವೇಳೆಯಲ್ಲಿ ವಜ್ರಾಯುಧದಿಂದ<br/>ಬಡಿದು ಒಡೆದು ಚೂರ್ಣವ ಮಾಡಿ<br/>ಉದಕದೊಳಗೆ ಹಾಕಿ ಕುಡಿಯುವವನೇ ಶರಣನೆಂಬೆ.<br/>ಜಂಗಮ ಬಂದು ಇದುರಿನಲ್ಲಿ ಕುಳಿತು<br/>ಅನುಭಾವಬೋಧೆಯನು ಮಾಡುವ ಸಮಯದಲ್ಲಿ<br/>ಹಸ್ತದಲ್ಲಿ ಖಡ್ಗವ ಪಿಡಿದು<br/>ಎಡಕ ಬಂದವನ ಕುಟ್ಟಿ, ಬಲಕ ಬಂದವನ ಹೆಟ್ಟಿ,<br/>ಎದುರಿನಲ್ಲಿ ಬಂದವನ ಮೆಟ್ಟಿ,<br/>ಆ ಜಂಗಮವನು ಕಡಿದು<br/>ಅವನ ಕಂಡವ ಚಿನಿಪಾಲವ ಮಾಡಿ,<br/>ನೀರಿಲ್ಲದೆ ಅಟ್ಟು, ಕಿಚ್ಚಿಲ್ಲದೆ ಸುಟ್ಟು,<br/>ಹಸ್ತವಿಲ್ಲದೆ ಪಿಡಿದು, ಬಾಯಿಲ್ಲದೆ ಸವಿದು,<br/>ಜಿಹ್ವೆಯಿಲ್ಲದೆ ರುಚಿಸಿ, ಸಂತೋಷವಿಲ್ಲದೆ<br/>ಪರಿಣಾಮಿಸಬಲ್ಲರೆ ಭಕ್ತನೆಂಬೆ.<br/>ಇಂತೀ ತ್ರಿವಿಧದ ಅನುಭಾವವ ಹೇಳಬಲ್ಲರೆ<br/>ಭಕ್ತ ಮಹೇಶ್ವರ ಪ್ರಸಾದಿ ಪ್ರಾಣಲಿಂಗಿ<br/>ಶರಣ ಐಕ್ಯನೆಂಬೆ.<br/>ಲಿಂಗಾಂಗಿ ಎಂಬೆ, ಶಿವe್ಞನಸಂಪನ್ನರೆಂಬೆ,<br/>ಪರಶಿವಯೋಗಿಗಳೆಂಬೆ, ಚಿತ್ಪ್ರಕಾಶe್ಞನಿಗಳೆಂಬೆ,<br/>ಈ ವಚನದ ಭೇದವ ತಿಳಿಯದಿದ್ದರೆ<br/>ಸತ್ತಹಾಗೆ ಸುಮ್ಮನೆ ಇರು ಎಂದ ಕಾಣಾ ನಿಮ್ಮ ಶರಣ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}