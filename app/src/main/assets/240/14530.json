{
    "id": "14530", 
    "vachana": "ಶ್ರೀಗುರು ಬಂದು ತ್ರಿವಿಧದೀಕ್ಷೆಯಿಂದ\nಉಪದೇಶವ ಮಾಡುವ ಕಾಲದಲ್ಲಿ\nಹಸ್ತದಲ್ಲಿ ಶಸ್ತ್ರವ ಹಿಡಿದು ಕಡಿದುಕೊಂಡು\nನುಂಗಿದಾತನೇ ಶಿಷ್ಯನೆಂಬೆ.\nಲಿಂಗವು ಬಂದು ಹಸ್ತದಲ್ಲಿ\nಅಷ್ಟವಿಧಾರ್ಚನೆ ಷೋಡಶೋಪಚಾರಗಳಿಂದ\nಪೂಜೆಗೊಂಬ ವೇಳೆಯಲ್ಲಿ ವಜ್ರಾಯುಧದಿಂದ\nಬಡಿದು ಒಡೆದು ಚೂರ್ಣವ ಮಾಡಿ\nಉದಕದೊಳಗೆ ಹಾಕಿ ಕುಡಿಯುವವನೇ ಶರಣನೆಂಬೆ.\nಜಂಗಮ ಬಂದು ಇದುರಿನಲ್ಲಿ ಕುಳಿತು\nಅನುಭಾವಬೋಧೆಯನು ಮಾಡುವ ಸಮಯದಲ್ಲಿ\nಹಸ್ತದಲ್ಲಿ ಖಡ್ಗವ ಪಿಡಿದು\nಎಡಕ ಬಂದವನ ಕುಟ್ಟಿ, ಬಲಕ ಬಂದವನ ಹೆಟ್ಟಿ,\nಎದುರಿನಲ್ಲಿ ಬಂದವನ ಮೆಟ್ಟಿ,\nಆ ಜಂಗಮವನು ಕಡಿದು\nಅವನ ಕಂಡವ ಚಿನಿಪಾಲವ ಮಾಡಿ,\nನೀರಿಲ್ಲದೆ ಅಟ್ಟು, ಕಿಚ್ಚಿಲ್ಲದೆ ಸುಟ್ಟು,\nಹಸ್ತವಿಲ್ಲದೆ ಪಿಡಿದು, ಬಾಯಿಲ್ಲದೆ ಸವಿದು,\nಜಿಹ್ವೆಯಿಲ್ಲದೆ ರುಚಿಸಿ, ಸಂತೋಷವಿಲ್ಲದೆ\nಪರಿಣಾಮಿಸಬಲ್ಲರೆ ಭಕ್ತನೆಂಬೆ.\nಇಂತೀ ತ್ರಿವಿಧದ ಅನುಭಾವವ ಹೇಳಬಲ್ಲರೆ\nಭಕ್ತ ಮಹೇಶ್ವರ ಪ್ರಸಾದಿ ಪ್ರಾಣಲಿಂಗಿ\nಶರಣ ಐಕ್ಯನೆಂಬೆ.\nಲಿಂಗಾಂಗಿ ಎಂಬೆ, ಶಿವe್ಞನಸಂಪನ್ನರೆಂಬೆ,\nಪರಶಿವಯೋಗಿಗಳೆಂಬೆ, ಚಿತ್ಪ್ರಕಾಶe್ಞನಿಗಳೆಂಬೆ,\nಈ ವಚನದ ಭೇದವ ತಿಳಿಯದಿದ್ದರೆ\nಸತ್ತಹಾಗೆ ಸುಮ್ಮನೆ ಇರು ಎಂದ ಕಾಣಾ ನಿಮ್ಮ ಶರಣ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}