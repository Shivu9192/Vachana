{
    "id": "14555", 
    "vachana": "<font>124<br/>ಎಮ್ಮ ಶಿವಗಣಂಗಳು ಕಲ್ಯಾಣಪುರದಲ್ಲಿ<br/>ಇಂತಪ್ಪ ಕಾಮಾಟದಿಂದ ಕಾಯಕವ ಮಾಡಿ<br/>ಜಂಗಮಾರ್ಚನೆ ಮಾಡುತ್ತಿರ್ದರಲ್ಲದೆ, <br/>ಲೌಕಿಕರ ಹಾಗೆ ಮಣ್ಣು ಕಲ್ಲಿನ ಕಾಮಾಟವ ಮಾಡಿ <br/>ನಾಲ್ಕು ಹಾಗದ ಕಾಂಚನವ ತಂದು,<br/>ಗುರು-ಲಿಂಗ-ಜಂಗಮಕ್ಕೆ ಭಿನ್ನವಿಟ್ಟು ಅರ್ಚಿಸಿ,<br/>ಫಲಪದವ ಪಡವರೆ, ಇಲ್ಲೆಂಬ ಹಾಗೆ.<br/>ಮತ್ತಂ, ಒಂದು ಸಮಯದಲ್ಲಿ<br/>ಮಾಡಿದಡೆಯೂ ಮಾಡುವರು.<br/>ಮಾಡಿದಡೆಯೂ ಜ್ಞಾನಕ್ಕೆ ಹಾನಿ ಇಲ್ಲ, ದೋಷವಿಲ್ಲ.<br/>ಅದೆಂತೆಂದಡೆ :<br/>ಶಿವಕೃಪೆಯಿಂ ದೇಹವ ತಾಳಿ<br/>ಮತ್ರ್ಯಲೋಕಕ್ಕೆ ಬಂದ ಮೇಲೆ, <br/>ಆ ದೇಹದಲ್ಲಿರುವ ಪರಿಯಂತರದಲ್ಲಿ<br/>ಅನ್ನ ಉದಕ  ವಸ್ತ್ರದಿಂದ ದೇಹವ ರಕ್ಷಿಸಬೇಕಲ್ಲದೆ,<br/>ಆ ಅನ್ನ ಉದಕ  ವಸ್ತ್ರದಿಂದ ದೇಹದ ಶೋಷಣವ ಮಾಡಲಾಗದು,<br/>ಮಾಡಿದಡೆ ಜ್ಞಾನಕ್ಕೆ ಹಾನಿ.<br/>ಅದೇನು ಕಾರಣವೆಂದಡೆ:<br/>ಅಂತಪ್ಪ ದೇಹಕ್ಕೆ ಅನ್ನ ಉದಕ  ವಸ್ತ್ರದಿಂದ<br/>ಸುಖಿಸಿದಡೆ ಜ್ಞಾನಕ್ಕೆ ಹಾನಿ.<br/>ಹೀಗೆಂದರೆಂದು ಆ ದೇಹಕ್ಕೆ ಅನ್ನ ಉದಕ  ವಸ್ತ್ರದಿಂದ <br/>ಶೋಷಣೆಯ ಮಾಡಿದಡೆಯು ಜ್ಞಾನಕ್ಕೆ ಹಾನಿ.<br/>ಈ ಉಭಯ ಭೇದವ ತಿಳಿದು ಆ ದೇಹ ನಿಮಿತ್ಯವಾಗಿ<br/>ಪ್ರಪಂಚವ ಮಾಡುವರಲ್ಲದೆ<br/>ಇಂದಿಂಗೆಂತು ನಾಳಿಂಗೆಂತು ಎಂದು ಹೆಂಡರು ಮಕ್ಕಳುಪಾದಿಯ ಪಿಡಿದು<br/>ಮಾಡುವರೆ ? ಮಾಡುವರಲ್ಲ.<br/>ಈ ನಿರ್ಣಯವನು ಶಿವಜ್ಞಾನಶರಣರೇ ಬಲ್ಲರಲ್ಲದೆ,<br/>ಈ ಲೋಕದ ಜಡಮತಿಗಳೆತ್ತ ಬಲ್ಲರಯ್ಯ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}