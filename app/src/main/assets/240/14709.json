{
    "id": "4709", 
    "vachana": "<font>278<br/>ಪೃಥ್ವಿಯಲ್ಲಿ ಹುಟ್ಟಿದ ಶಿಲೆಯ ತಂದು<br/>ಕಲ್ಲುಕುಟಿಕನಿಂದ ಕಟಿಸಿ, ಕರಿಯ ಕೆಸರ ಮೆತ್ತಿ,<br/>ಪಾತಕಗುರುವಿನ ಕೈಯಲ್ಲಿ ಪ್ರೇತಲಿಂಗವ ಕೊಟ್ಟು,<br/>ಭೂತದೇಹಿಗಳು ಪಡಕೊಂಡು<br/>ಅಂಗೈಯಲ್ಲಿ ಆ ಲಿಂಗವ ಕುಳ್ಳಿರಿಸಿ,<br/>ಕರುವಿಲ್ಲದ ಎಮ್ಮಿಗೆ ಮುರುವು ಹಾಕಿದಹಾಗೆ,<br/>ಅಡವಿಯೊಳಗಣ ಕಾಡುಮರದ ಹಸರು ತಪ್ಪಲು  ತಂದು<br/>ಆ ಲಿಂಗಕ್ಕೆ ಹಾಕಿದರೆ ಸಾಕೆನ್ನದು ಬೇಕೆನ್ನದು.<br/>ಅನ್ನ ನೀರು ತೊರೆದರೆ ಒಂದಗುಳನ್ನ ಸೇವಿಸದು.<br/>ಒಂದು ಹನಿ ಉದಕವ ಮುಟ್ಟದು.<br/>ಇಂತಪ್ಪ ಲಿಂಗವ ಪೂಜಿಸಿ ಮರಣಕ್ಕೆ ಒಳಗಾಗಿ <br/>ಹೋಹಲ್ಲಿ ಪ್ರಾಣಕ್ಕೆ ಲಿಂಗವಾವುದು ಎಂದರಿಯದೆ<br/>ತ್ರಿಲೋಕವೆಲ್ಲ ಪ್ರಳಯವಾಗಿ ಹೋಗುತಿರ್ಪುದು ನೋಡಾ.<br/>ಅದೇನು ಕಾರಣವೆಂದಡೆ :<br/>ತಮ್ಮ ನಿಜವ ಮರೆದ ಕಾರಣ.<br/>ಲಿಂಗದ ಗೊತ್ತು  ತಮಗಿಲ್ಲ, ತಮ್ಮ ಗೊತ್ತು  ಲಿಂಗಕ್ಕಿಲ್ಲ.<br/>ಇಂತಪ್ಪ ಆಚಾರವೆಲ್ಲ ಶೈವಮಾರ್ಗವಲ್ಲದೆ<br/>ವೀರಶೈವಮಾರ್ಗ ಮುನ್ನವೇ ಅಲ್ಲ.<br/>ಅದೆಂತೆಂದೊಡೆ :<br/>ಆದಿ ಅನಾದಿಯಿಂದತ್ತತ್ತಲಾದ ನಿಃಕಲಚಿದ್ರೂಪಲಿಂಗವನು<br/>ನಿಃಕಲಸದ್ರೂಪಾಚಾರ್ಯನಲ್ಲಿ ಪಡಕೊಂಡು<br/>ಆತ್ಮನೆಂಬ ಅಂಗದ ಮೇಲೆ ಅರುಹೆಂಬ ಲಿಂಗವ ಧರಿಸಿಕೊಂಡು,<br/>ಸದ್ಭಾವವೆಂಬ ಹಸ್ತದಲ್ಲಿ<br/>ಸುe್ಞನವೆಂಬ ಲಿಂಗವ ಮೂರ್ತಗೊಳಿಸಿ,<br/>ಪರಮಾನಂದವೆಂಬ ಜಂಗಮದ ಜಲದಿಂ ಮಜ್ಜನಕ್ಕೆರದು,<br/>ಮಹಾe್ಞನ ಕುಸುಮದಿಂ ಪುಷ್ಪವ ಧರಿಸಿ,<br/>ಪೂಜಿಸಬಲ್ಲರೆ ಭವಹಿಂಗುವದು.<br/>ಮುಕ್ತಿಯೆಂಬುವದು ಕರತಳಾಮಳಕವಾಗಿ ತೋರುವದು<br/>ಎಂದನಯ್ಯ ನಿಮ್ಮ ಶರಣ, <br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}