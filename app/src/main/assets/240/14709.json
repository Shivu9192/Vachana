{
    "id": "/14709", 
    "vachana": "ಪೃಥ್ವಿಯಲ್ಲಿ ಹುಟ್ಟಿದ ಶಿಲೆಯ ತಂದು\nಕಲ್ಲುಕುಟಿಕನಿಂದ ಕಟಿಸಿ, ಕರಿಯ ಕೆಸರ ಮೆತ್ತಿ,\nಪಾತಕಗುರುವಿನ ಕೈಯಲ್ಲಿ ಪ್ರೇತಲಿಂಗವ ಕೊಟ್ಟು,\nಭೂತದೇಹಿಗಳು ಪಡಕೊಂಡು\nಅಂಗೈಯಲ್ಲಿ ಆ ಲಿಂಗವ ಕುಳ್ಳಿರಿಸಿ,\nಕರುವಿಲ್ಲದ ಎಮ್ಮಿಗೆ ಮುರುವು ಹಾಕಿದಹಾಗೆ,\nಅಡವಿಯೊಳಗಣ ಕಾಡುಮರದ ಹಸರು \n  ತಂದು\nಆ ಲಿಂಗಕ್ಕೆ ಹಾಕಿದರೆ ಸಾಕೆನ್ನದು ಬೇಕೆನ್ನದು.\nಅನ್ನ ನೀರು ತೊರೆದರೆ ಒಂದಗುಳನ್ನ ಸೇವಿಸದು.\nಒಂದು ಹನಿ ಉದಕವ ಮುಟ್ಟದು.\nಇಂತಪ್ಪ ಲಿಂಗವ ಪೂಜಿಸಿ ಮರಣಕ್ಕೆ ಒಳಗಾಗಿ \nಹೋಹಲ್ಲಿ ಪ್ರಾಣಕ್ಕೆ ಲಿಂಗವಾವುದು ಎಂದರಿಯದೆ\nತ್ರಿಲೋಕವೆಲ್ಲ ಪ್ರಳಯವಾಗಿ ಹೋಗುತಿರ್ಪುದು ನೋಡಾ.\nಅದೇನು ಕಾರಣವೆಂದಡೆ :\nತಮ್ಮ ನಿಜವ ಮರೆದ ಕಾರಣ.\nಲಿಂಗದ \n  ತಮಗಿಲ್ಲ, ತಮ್ಮ \n  ಲಿಂಗಕ್ಕಿಲ್ಲ.\nಇಂತಪ್ಪ ಆಚಾರವೆಲ್ಲ ಶೈವಮಾರ್ಗವಲ್ಲದೆ\nವೀರಶೈವಮಾರ್ಗ ಮುನ್ನವೇ ಅಲ್ಲ.\nಅದೆಂತೆಂದೊಡೆ :\nಆದಿ ಅನಾದಿಯಿಂದತ್ತತ್ತಲಾದ ನಿಃಕಲಚಿದ್ರೂಪಲಿಂಗವನು\nನಿಃಕಲಸದ್ರೂಪಾಚಾರ್ಯನಲ್ಲಿ ಪಡಕೊಂಡು\nಆತ್ಮನೆಂಬ ಅಂಗದ ಮೇಲೆ ಅರುಹೆಂಬ ಲಿಂಗವ ಧರಿಸಿಕೊಂಡು,\nಸದ್ಭಾವವೆಂಬ ಹಸ್ತದಲ್ಲಿ\nಸುe್ಞನವೆಂಬ ಲಿಂಗವ ಮೂರ್ತಗೊಳಿಸಿ,\nಪರಮಾನಂದವೆಂಬ ಜಂಗಮದ ಜಲದಿಂ ಮಜ್ಜನಕ್ಕೆರದು,\nಮಹಾe್ಞನ ಕುಸುಮದಿಂ ಪುಷ್ಪವ ಧರಿಸಿ,\nಪೂಜಿಸಬಲ್ಲರೆ ಭವಹಿಂಗುವದು.\nಮುಕ್ತಿಯೆಂಬುವದು ಕರತಳಾಮಳಕವಾಗಿ ತೋರುವದು\nಎಂದನಯ್ಯ ನಿಮ್ಮ ಶರಣ, \nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}