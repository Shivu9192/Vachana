{
    "id": "4455", 
    "vachana": "<font>24<br/>ಮನೆಯೆನ್ನದು, ಧನವೆನ್ನದು, ತನುವೆನ್ನದು,<br/>ಮಾತಾಪಿತರು, ಸತಿಸುತರು ಎನ್ನವರು,<br/>ಸ್ನೇಹಿತರು ಬಾಂಧವರು  ಎನ್ನವರು ಎಂದರೆ<br/>ಭಕ್ತಿ ಭಿನ್ನವಾಯಿತ್ತು.<br/>ಅವನಿಗೆ ಗುರುವಿಲ್ಲ, ಗುರುವಿಲ್ಲವಾಗಿ ಲಿಂಗವಿಲ್ಲ,<br/>ಲಿಂಗವಿಲ್ಲವಾಗಿ ಜಂಗಮವಿಲ್ಲ,<br/>ಜಂಗಮವಿಲ್ಲವಾಗಿ ಪಾದೋದಕ ಪ್ರಸಾದವಿಲ್ಲ,<br/>ಪಾದೋದಕ ಪ್ರಸಾದವಿಲ್ಲವಾಗಿ ವಿಭೂತಿ ರುದ್ರಾಕ್ಷಿ ಮಂತ್ರ<br/>ಮೊದಲಾಗಿ ಅಷ್ಟಾವರಣಂಗಳಿಲ್ಲ.<br/>ಇಂತಪ್ಪ ಪಂಚಮಹಾಪಾತಕರಿಗೆ ಮುಕ್ತಿಯೆಂಬುದು<br/>ಎಂದೆಂದಿಗೂ ಇಲ್ಲ.<br/>ಇಂಥ ನಿರ್ಣಯವನು ಸ್ವಾನುಭಾವಗುರುಮುಖದಿಂ ತಿಳಿದು ವಿಚಾರಿಸಿ,<br/>ಸಕಲ ಪ್ರಪಂಚವನೆಲ್ಲವನು ನಿವೃತ್ತಿಯಂ ಮಾಡಿ,<br/>ಹಿಂದೆ ಹೇಳಿದ ಗುರುಮಾರ್ಗ ಆಚಾರವನು ವಿಚಾರಿಸಿ ತಿಳಿದಲ್ಲದೆ<br/>ಶಿವಪಥವೆಂದಿಗೂ ಸಾಧ್ಯವಾಗದು.<br/>ಇದನರಿಯದೆ ಕಾಮದಲ್ಲಿ ಕರಗಿ, ಕ್ರೋಧದಲ್ಲಿ ಕೊರದು,<br/>ಲೋಭ ಮೋಹದಲ್ಲಿ ಮಗ್ನರಾಗಿ,<br/>ಮದಮತ್ಸರದಲ್ಲಿ ಮುಂದುಗಾಣದೆ,<br/>ಅಷ್ಟಮದದಲ್ಲಿ ಕಟ್ಟುವಡೆದು,<br/>ದಶವಾಯುಗಳಲ್ಲಿ ಹರಿದಾಡಿ,<br/>ಹೀಗೆ ಭವದತ್ತ ಮುಖವಾಗಿ<br/>ಹೊತ್ತುಗಳೆದು ಸತ್ತು ಹೋಗುವ<br/>ಹೇಸಿ ಮೂಳರ ಹಿಡಿತಂದು,<br/>ಅವರ ಮೂಗು ಹಲ್ಲು ಮೋರೆ ಕೊಯಿದು<br/>ಕಟವಾಯಿ ಸೀಳಿ ಕನ್ನಡಿಯ ತೋರಿ,<br/>ಅವನ ಬಾಯಲ್ಲಿ ಸಣ್ಣ ಸುಣ್ಣ ಮೆಣಸಿನ ಹಿಟ್ಟು ತುಂಬಿ<br/>ಮೇಲು ಮುಂದಾಗಿ ನಮ್ಮ ಗಣಂಗಳ ಪಾದರಕ್ಷೆಯಲ್ಲಿ ಘಟ್ಟಿಸಿ<br/>ಅಟ್ಟೆಂದಾತ ನಮ್ಮ ಶರಣ ವೀರಾಧಿವೀರ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}