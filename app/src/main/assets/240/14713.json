{
    "id": "14713", 
    "vachana": "<font>282<br/>ಮಂಗಳಾಂಗಿ ಮಧುರವಾಣಿ ಕೇಳವ್ವಾ,<br/>ನಿನಗೊಂದು ವಿಚಿತ್ರ ಪೇಳ್ವೆ.<br/>ಎಮ್ಮವರು ಎನಗೆ ಹಳೆಯ ಮುದುಕನ ತಂದು<br/>ಮದುವೆಯ ಮಾಡಿದರು ನೋಡವ್ವಾ!<br/>ನಿನ್ನಿನ ಇರುಳ ಆತನ ಸಂಗಸುಖವನೇನು ಪೇಳ್ವರೆ ಅವ್ವಾ.<br/>ಮೂರು ಮನೆಯೊಳಗಣ ಕೋಣೆಯೊಳಗೆ ಮಂಚದ ಮೇಲೆ<br/>ಆರೂ ಇಲ್ಲದೆ ಎಳೆಯಕುಮಾರಿ ನಾ ಒಬ್ಬಳು ಮಲಗಿರ್ದೆನು ಕೇಳವ್ವಾ.<br/>ಮೆಲ್ಲಮೆಲ್ಲನೆ ಬಂದು ಎನ್ನ ಮುಸುಕು  ತೆಗೆಯಲು<br/>ಆ ನಲ್ಲನ ಕಂಡು ಹೆದರಿ ಬೆದರಿ ಎದ್ದುನಿಂತೆನೆ ಅವ್ವಾ.<br/>ನಾ ಬೆದರಿದ ಕಂಡು ಮುದುಕನು ಎಳೆಯಕುಮಾರನಾಗಿ<br/>ಎನ್ನ ಕರವನೆ ಪಿಡಿದನೆ ಅವ್ವಾ.<br/>ಆತನ ಚಲ್ವಿಕೆಯ ಕಂಡು ಮನೆಮಾರು ತೊರೆದು ಮರುಳಾಗಿರ್ದೆನವ್ವಾ.<br/>ಆ ಪುರುಷನ ಚಲ್ವಿಕೆಯ ನೋಡಿ<br/>ಎನಗೆ ಕಾಮ ತೋರಿತ್ತು ನೋಡವ್ವಾ.<br/>ಆ ಕಾಮದಿಂದ ಉಟ್ಟ ಶಾಲಿ  ತೊಟ್ಟ ಕುಪ್ಪಸ  ಸಡಲಿ<br/>ಮುಡಿ ಬಿಚ್ಚಿದವು ನೋಡವ್ವಾ.<br/>ತನ್ನ ಬಾಯೊಳಗಿನ ತಾಂಬೂಲವ<br/>ಎನ್ನ ಬಾಯೊಳಗೆ ಇಕ್ಕಿದ ನೋಡವ್ವಾ.<br/>ಹತ್ತೆ ಕರೆದು ಬಿಗಿದಪ್ಪಿ ತರ್ಕೈಸಿ<br/>ಎನ್ನಂಗದ ಎಲುವು ಮುರಿದು ನುಗ್ಗುನುಸಿಯ ಮಾಡಿದ ನೋಡವ್ವಾ.<br/>ಈ ಸ್ತ್ರೀ ಪುರುಷರ ಸುಖವ <br/>ಪುರುಷನುಳ್ಳ ಸತಿಯರು ಬಲ್ಲರಲ್ಲದೆ<br/>ಪುರುಷರಿಲ್ಲದ ಸ್ತ್ರೀಯರು ತಿಳಿಯರು ನೋಡವ್ವಾ.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}