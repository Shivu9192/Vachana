{
    "id": "14842", 
    "vachana": "ನೆಲವಿಲ್ಲದ ಭೂಮಿಯಲ್ಲಿ ಪುಟ್ಟಿದ ವೃಕ್ಷದ ಬೇರ ತಂದು\nನೀರಿಲ್ಲದೆ ಅರದು ಗುಳಿಗೆಯ ಕಟ್ಟಿ,\nಕಣ್ಣು ತಲೆಯಿಲ್ಲದವರಿಗೆ ಒಂದು ಗುಳಿಗಿ,\nಕೈಕಾಲು ಇಲ್ಲದವಂಗೆ ಎರಡು ಗುಳಿಗಿ,\nಸೂಲದವಂಗೆ ಮೂರು ಗುಳಿಗಿ,\nಹಿರಿರೋಗದವರಿಗೆ ಆರು ಗುಳಿಗಿ,\nಈ ವೈದ್ಯಕ್ಕೆ ನಿದ್ರೆಯ ತೊರದು \nತಣ್ಣೀರು ತಂಗಳನ್ನವನುಣ್ಣದೆ\nಬಿಸಿನೀರು ಬಿಸಿ ಅನ್ನವ ಸೇವಿಸಬೇಕು.\nಈ ಪಥ್ಯವ ಪಾಲಿಸಿದವರಿಗೆ ಗುಳಿಗಿ ಸಾಧ್ಯವಾಗಿ\nಸರ್ವಸಿದ್ಧಿಸುವುದು.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}