{
    "id": "14552", 
    "vachana": "ಏಳುಕೊಳ್ಳದ ಕಲ್ಲು ತಂದು,\nವಜ್ರಸುತ್ತಿಗೆಯಿಂದ ಒಡೆದು,\nಮಣ್ಣಿಗೊಂದು ಕಲ್ಲು, ನೀರಿಗೊಂದು ಕಲ್ಲು ಹಾಕಿ,\nಚೌಷಷ್ಠಿಯ ಸಂಬಂಧಿಸಿದೆ.\nಅಗ್ನಿಗೊಂದು ಕಲ್ಲು, ಗಾಳಿಗೊಂದು ಕಲ್ಲು ಹಾಕಿ,\nರಂಗವಲ್ಲಿಯ ರಚಿಸಿದೆ.\nಅಂಬರಕೊಂದು ಕಲ್ಲು, ಬಯಲಿಗೊಂದು ಕಲ್ಲು ಹಾಕಿ,\nಕೋಣೆಯ ಬಂಧಿಸಿದೆ.\nಮೂರು ಕಲ್ಲು ಮೂರಕ್ಕೆ ಹಾಕಿ\nಉಳಿದ ಚೀಪುಗಲ್ಲು ಸಂದುಸಂದಿಗೆ ಬಂಧಿಸಿ,\nಮನೆಯ ಕಟ್ಟಿ ಕಾಯಕವ ಮಾಡುವೆನಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}