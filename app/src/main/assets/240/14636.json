{
    "id": "/14636", 
    "vachana": "ಉಣ್ಣಬೇಕು, ಉಡಬೇಕು, ಇಡಬೇಕು,\nಭೋಗಿಸಬೇಕೆಂಬರಯ್ಯ.\nಉಂಡದ್ದು ಏನಾಯಿತು ? ಉಟ್ಟಿದ್ದು ಏನಾಯಿತು ?\nಇಟ್ಟಿದ್ದು ಏನಾಯಿತು ? ಭೋಗಿಸಿದ್ದು ಏನಾಯಿತು ?\nಇಂತೀ ವಿಚಾರವ ಬಲ್ಲವರಾದರೆ ಪೇಳಿರಿ,\nಅರಿಯದಿದ್ದರೆ ಕೇಳಿರಿ ಎಲೆ \n  ಮನುಜರಿರಾ,\nಅದೆಂತೆಂದಡೆ :\nಮೃಷ್ಟಾನ್ನವಾಗಲಿ, ಕೃಷ್ಣಾನ್ನವಾಗಲಿ ಆವ ಪದಾರ್ಥವಾದಡೇನು\nಉಂಡ ಮೂರು ಘಳಿಗೆಯ ಮೇಲೆ ನರಕವಾಗಿ ತೋರುವದು.\nಆ ಅನ್ನ ಹೆಚ್ಚಾಗಿ ಕೊಂಡಡೆ \n  ಉಬ್ಬಿ\nಕಮರಡರಕಿ ಬಂದು ಕರಸತ್ತ ಮರುವಿನ ಎಮ್ಮೆಯಂತೆ\nಪೃಷ್ಠ ಒದರುವದು.\nಮತ್ತಂ,\nಒಂದು ಹೊನ್ನಾಗಲಿ, \n  ಹೊನ್ನಾಗಲಿ,\nಹತ್ತು ಹೊನ್ನಾಗಲಿ, ನೂರು ಹೊನ್ನಾಗಲಿ,\nಇಂತೀ \n  ಮೊದಲಾದ\nಹೊನ್ನಿನ ವಸ್ತ್ರ ಶಾಲು \n  ಮೊದಲಾದ\nಆವ ವಸ್ತ್ರವಾದಡೇನು ಉಟ್ಟು \n  ಪೆÇದ್ದಗಳಿಗೆಯ ಜಾವದಲ್ಲಿ\nನಿರಿಬಿದ್ದು \n  ಮಾಸಿ\nಮುಂದೆ ಅವು ವರುಷಾರುತಿಂಗಳಿಗೆ ಸವದು\nಹಣ್ಣಹರದು ಹರಿದು ಹೋಗುವವು.\nಮತ್ತಂ, \n  ಬಂಗಾರ ಮೊದಲಾದ\nವಸ್ತು ಒಡವೆಗಳು ಆವುದಾದರೇನು\nಅಂಗದ ಮೇಲೆ ಇಟ್ಟಲ್ಲಿ\nದಿನಚರ್ಯ ಮಾಸದ ಕಾಲದಲ್ಲಿ\nಸವಸವದು ಸಣ್ಣಾಗಿ ಹೋಗುವದು.\nಮತ್ತಂ, ಕನ್ಯಾಕುಮಾರಿ, ಮಿಂಡಿಹೆಣ್ಣು, ತುಂಟರಂಡಿ,\nಹಲವಾದ ಸ್ತ್ರೀ ಮೊದಲಾದ ಆವಳಾದರೇನು,\nಸಂಗವಾಗದಕ್ಕಿಂತ ಮುನ್ನವೆ ಚಲುವೆ,\nಸಂಗವಾದ ಬಳಿಕ ನೀರಿಲ್ಲದ ವೃಕ್ಷ\nಮೂಲಸಹವಾಗಿ ಕಿತ್ತು ಚೆಲ್ಲಿದಂತೆ.\nಉಭಯ ಸ್ತ್ರೀ ಪುರುಷರ ತನುವು ಜರ್ಜರಿತವಾಗಿ\nಸತ್ವಗುಂದಿ ಕೈಕಾಲ ಲಾಡಿ ಸತ್ತು,\nಕೈಯ್ಯೂರಿ ಏಳುವರು.\nಇಂಥ ಮಾಯಾವಿಲಾಸವ ಶಿವe್ಞನಿ ಶರಣ ಕಂಡು\nಆರೂ ಅರಿಯದೆ ವಿಸರ್ಜಿಸಿ\nತನ್ನ ಲಿಂಗದ ನೆನವಿನಲ್ಲಿ ಸ್ವಸ್ಥಿರಚಿತ್ತನಾಗಿರ್ದ ನೋಡಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}