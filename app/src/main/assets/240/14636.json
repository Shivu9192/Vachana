{
    "id": "14636", 
    "vachana": "<font>205<br/>ಉಣ್ಣಬೇಕು, ಉಡಬೇಕು, ಇಡಬೇಕು,<br/>ಭೋಗಿಸಬೇಕೆಂಬರಯ್ಯ.<br/>ಉಂಡದ್ದು ಏನಾಯಿತು ? ಉಟ್ಟಿದ್ದು ಏನಾಯಿತು ?<br/>ಇಟ್ಟಿದ್ದು ಏನಾಯಿತು ? ಭೋಗಿಸಿದ್ದು ಏನಾಯಿತು ?<br/>ಇಂತೀ ವಿಚಾರವ ಬಲ್ಲವರಾದರೆ ಪೇಳಿರಿ,<br/>ಅರಿಯದಿದ್ದರೆ ಕೇಳಿರಿ ಎಲೆ ಮರುಳ  ಮನುಜರಿರಾ,<br/>ಅದೆಂತೆಂದಡೆ :<br/>ಮೃಷ್ಟಾನ್ನವಾಗಲಿ, ಕೃಷ್ಣಾನ್ನವಾಗಲಿ ಆವ ಪದಾರ್ಥವಾದಡೇನು<br/>ಉಂಡ ಮೂರು ಘಳಿಗೆಯ ಮೇಲೆ ನರಕವಾಗಿ ತೋರುವದು.<br/>ಆ ಅನ್ನ ಹೆಚ್ಚಾಗಿ ಕೊಂಡಡೆ ಹೊಟ್ಟೆ  ಉಬ್ಬಿ<br/>ಕಮರಡರಕಿ ಬಂದು ಕರಸತ್ತ ಮರುವಿನ ಎಮ್ಮೆಯಂತೆ<br/>ಪೃಷ್ಠ ಒದರುವದು.<br/>ಮತ್ತಂ,<br/>ಒಂದು ಹೊನ್ನಾಗಲಿ, ಐದು  ಹೊನ್ನಾಗಲಿ,<br/>ಹತ್ತು ಹೊನ್ನಾಗಲಿ, ನೂರು ಹೊನ್ನಾಗಲಿ,<br/>ಇಂತೀ ಹೊನ್ನು  ಮೊದಲಾದ<br/>ಹೊನ್ನಿನ ವಸ್ತ್ರ ಶಾಲು ಶಕಲಾತಿ  ಮೊದಲಾದ<br/>ಆವ ವಸ್ತ್ರವಾದಡೇನು ಉಟ್ಟು ತೊಟ್ಟು  ಪೆÇದ್ದಗಳಿಗೆಯ ಜಾವದಲ್ಲಿ<br/>ನಿರಿಬಿದ್ದು ದಡಿ  ಮಾಸಿ<br/>ಮುಂದೆ ಅವು ವರುಷಾರುತಿಂಗಳಿಗೆ ಸವದು<br/>ಹಣ್ಣಹರದು ಹರಿದು ಹೋಗುವವು.<br/>ಮತ್ತಂ, ಬೆಳ್ಳಿ  ಬಂಗಾರ ಮೊದಲಾದ<br/>ವಸ್ತು ಒಡವೆಗಳು ಆವುದಾದರೇನು<br/>ಅಂಗದ ಮೇಲೆ ಇಟ್ಟಲ್ಲಿ<br/>ದಿನಚರ್ಯ ಮಾಸದ ಕಾಲದಲ್ಲಿ<br/>ಸವಸವದು ಸಣ್ಣಾಗಿ ಹೋಗುವದು.<br/>ಮತ್ತಂ, ಕನ್ಯಾಕುಮಾರಿ, ಮಿಂಡಿಹೆಣ್ಣು, ತುಂಟರಂಡಿ,<br/>ಹಲವಾದ ಸ್ತ್ರೀ ಮೊದಲಾದ ಆವಳಾದರೇನು,<br/>ಸಂಗವಾಗದಕ್ಕಿಂತ ಮುನ್ನವೆ ಚಲುವೆ,<br/>ಸಂಗವಾದ ಬಳಿಕ ನೀರಿಲ್ಲದ ವೃಕ್ಷ<br/>ಮೂಲಸಹವಾಗಿ ಕಿತ್ತು ಚೆಲ್ಲಿದಂತೆ.<br/>ಉಭಯ ಸ್ತ್ರೀ ಪುರುಷರ ತನುವು ಜರ್ಜರಿತವಾಗಿ<br/>ಸತ್ವಗುಂದಿ ಕೈಕಾಲ ಲಾಡಿ ಸತ್ತು,<br/>ಕೈಯ್ಯೂರಿ ಏಳುವರು.<br/>ಇಂಥ ಮಾಯಾವಿಲಾಸವ ಶಿವಜ್ಞಾನಿ ಶರಣ ಕಂಡು<br/>ಆರೂ ಅರಿಯದೆ ವಿಸರ್ಜಿಸಿ<br/>ತನ್ನ ಲಿಂಗದ ನೆನವಿನಲ್ಲಿ ಸ್ವಸ್ಥಿರಚಿತ್ತನಾಗಿರ್ದ ನೋಡಾ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}