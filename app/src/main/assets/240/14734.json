{
    "id": "14734", 
    "vachana": "<font>303<br/>ಕಪ್ಪಿನ ಭೂಮಿಗೆ ಮೂರುಗಜ ಸೂರ್ಯಕಾಂತದ ಕಲ್ಲು ಹಾಕಿ,<br/>ಮೂರು ಹಣವ ಕೊಂಡೆ.<br/>ಕೆಂಪಿನ ಭೂಮಿಗೆ ಆರು ಐದು  ಗಜ ಚಂದ್ರಕಾಂತದ ಕಲ್ಲು ಹಾಕಿ,<br/>ಆರೈದು ಹಣವ ಕೊಂಡೆ.<br/>ಬಿಳುಪಿನ ಭೂಮಿಗೆ ಎರಡೆಂಟು ಏಳುಗಜದ ಅಗ್ನಿಕಾಂತದ ಕಲ್ಲು ಹಾಕಿ,<br/>ಎರಡೆಂಟು ಏಳು ಹಣವ ಕೊಂಡೆ.<br/>ಉಳಿದ ವರ್ಣದ ಭೂಮಿಗೆ ಮೂವತ್ತಾರು ಗಜ ಹಲವು ವರ್ಣದ<br/>ಚಿಪ್ಪುಗಲ್ಲುಗಳ ತುಂಬಿ ಈರೈದುಹಣವ ಕೊಂಡೆ.<br/>ಹೀಗೆ ಕಲ್ಲುಮಾರಿ ಹಾಗದ ಹಣವ ಕೊಂಡು<br/>ಕಾಯಕವ ಮಾಡುತಿರ್ದರಯ್ಯ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}