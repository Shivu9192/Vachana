{
    "id": "14739", 
    "vachana": "ಮೂರುಗಂಟಿನ ದಂಡಿಗಿ,\nಆರು ಕಾಯಿ, ಒಂಬತ್ತು ಮೆಟ್ಟು, ಬಿಳಿಯ ಕುದುರೆ,\nಒಂದೆ ತಂತಿ, ನಾಲ್ಕು ಬಿರಡಿ,\nಮೂರುಬೆರಳಿನಲ್ಲಿ ಡೋಹಾರನ ಕಿನ್ನರಿಯ ಹೊಡೆಯಲು,\nಬ್ರಹ್ಮ ಮತ್ರ್ಯದಲ್ಲಿ ಸತ್ತು, ವಿಷ್ಣು ಸ್ವರ್ಗದಲ್ಲಿ ಸತ್ತು,\nರುದ್ರ ಪಾತಾಳದಲ್ಲಿ ಸತ್ತು,\nಸಕಲ ಪ್ರಾಣಿಗಳು ಬ್ರಹ್ಮಾಂಡದಲ್ಲಿ ಅಳಿದರು.\nಇಂತೀ ವಿಚಿತ್ರವ ನೋಡಿ ಕಿನ್ನರಿಸಹಿತ\nಡೋಹಾರ ಅಂಗೈಯಲ್ಲಿ ಬಯಲಾದ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}