{
    "id": "/14497", 
    "vachana": "ಇಂತಪ್ಪ ಲಿಂಗಧಾರಣದ ನಿರ್ಣಯವನು\nಸ್ವಾನುಭಾವಮೂರ್ತಿಗಳಿಂದ ವಿಚಾರಿಸಿಕೊಂಡು\nಅಂಗದ ಮೇಲೆ ಲಿಂಗಧಾರಣವಾಗಿ\nಪ್ರಪಂಚಮಾಡಿದಡೆಯೂ ಪ್ರಪಂಚಕನಲ್ಲ.\nಅದೇನು ಕಾರಣವೆಂದಡೆ-\nತಾವರೆಪರ್ಣ ಉದಕದಲ್ಲಿ ಪುಟ್ಟಿ\nಆ ಉದಕಕ್ಕೆ ಹೊಂದದೆ ಇರ್ಪಂತೆ-\nಲೋಕದ ಕಾಕುಜನರ ಮಧ್ಯದಲ್ಲಿ\nಶಿವಶರಣನುದ್ಭವಿಸಿದಡೆಯೂ\nಆ ಲೋಕಕ್ಕೆ ಸಮವಿಲ್ಲೆಂಬ ಹಾಗೆ.\nಚಿದಂಶಿಕನಾದ e್ಞನಕಲಾತ್ಮನು\nಸುe್ಞನೋದಯವಾಗಿ ಶ್ರೀಗುರುಕಾರುಣ್ಯವ ಪಡೆದು\nಲಿಂಗಾಂಗಸಂಬಂಧಿಗಳಾಗಿ ಇಷ್ಟ ವ್ಯವಹಾರವನಾಚರಿಸಿದಡೆ\nಲಿಂಗಮುಖದಿಂದಾಚರಿಸುವರು ನೋಡಾ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}