{
    "id": "/14489", 
    "vachana": "ಭೂಮಿಯಲ್ಲಿ ಹುಟ್ಟಿದ ಕಲ್ಲು ತಂದು\nಲಿಂಗವೆಂದು ಹೆಸರಿಟ್ಟು,\nಶುಕ್ಲ ಶೋಣಿತಾತ್ಮಸಂಬಂಧವಾದ\nಮಾತಾಪಿತರ ಸಂಯೋಗದಿಂದ ಪುಟ್ಟಿದ ಮನುಜರಿಗೆ\nಭಕ್ತನೆಂದು ಹೆಸರಿಟ್ಟು,\nಇಂತಪ್ಪ ಭಕ್ತಂಗೆ ಅಂತಪ್ಪ ಲಿಂಗವನು\nವೇಧಾ, ಮಂತ್ರ, ಕ್ರಿಯೆ ಎಂಬ \n  ದೀಕ್ಷೆಯಿಂದ\nಮೂರೇಳು ಪೂಜೆಯ ಮಾಡಿ,\nಅಂಗದ ಮೇಲೆ ಲಿಂಗಧಾರಣವ ಮಾಡಿದಡೆ,\nಅದು ಲಿಂಗವಲ್ಲ, ಅವನು ಭಕ್ತನಲ್ಲ.\nಅದೇನು ಕಾರಣವೆಂದಡೆ:\nಅವನು ಮರಣಕ್ಕೆ ಒಳಗಾಗಿ ಹೋಗುವಲ್ಲಿ\nಪೃಥ್ವಿಯ ಕಲ್ಲು ಪೃಥ್ವಿಯಲ್ಲಿ ಉಳಿಯಿತು.\nಭಕ್ತಿ ಭ್ರಷ್ಟವಾಗಿ ಹೋಯಿತು ಬಿಡಾ ಮರುಳೆ.\nಇದು ಲಿಂಗಾಂಗಸ್ವಾಯುತವಲ್ಲ.\nಲಿಂಗಾಂಗದ ಭೇದವ ಹೇಳ್ವೆ ಲಾಲಿಸಯ್ಯಾ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}