{
    "id": "14570", 
    "vachana": "ಕಲ್ಲು ದೇವರೆಂದು ಪೂಜಿಸುವರೆಲ್ಲ\nಕಲ್ಲಾಗಿ ಪುಟ್ಟುವರು.\nಕಟ್ಟಿಗೆ ದೇವರೆಂದು ಪೂಜಿಸುವರೆಲ್ಲ\nಕಟ್ಟಿಗೆಯಾಗಿ ಪುಟ್ಟುವರು.\nಮಣ್ಣುದೇವರೆಂದು ಪೂಜಿಸುವರೆಲ್ಲ\nಮಣ್ಣಾಗಿ ಪುಟ್ಟುವರು.\nನೀರು ದೇವರೆಂದು ಪೂಜಿಸುವರೆಲ್ಲ\nನೀರಾಗಿ ಪುಟ್ಟುವರು.\nಅಗ್ನಿದೇವರೆಂದು ಪೂಜಿಸುವರೆಲ್ಲರು\nಅಗ್ನಿಯಾಗಿ ಪುಟ್ಟುವರು.\nಇದಕ್ಕೆ ದೃಷ್ಟಾಂತ:\n'ಯದ್ದøಷ್ಟಂ ತನ್ನಷ್ಟಂ ಯಥಾಭಾವಸ್ತಥಾ ಸಿದ್ಧಿಃ'\nಎಂದುದಾಗಿ,\nಇಂತಿವರೆಲ್ಲರು ದೇವರೆಂದು ಪೂಜಿಸುವರು\nಹುಟ್ಟುಕುರುಡನು ಬೆಣ್ಣೆಯೆಂದು\nನರಕವ ಭುಂಜಿಸಿದಂತಾಯಿತ್ತಯ್ಯಾ.\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}