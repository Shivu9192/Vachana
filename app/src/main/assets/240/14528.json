{
    "id": "14528", 
    "vachana": "<font>97<br/>ಗುರುವೆಂಬವನೇ ಹೊಲೆಯ.<br/>ಲಿಂಗಾಂಗಿ ಎಂಬವನೇ ಮಾದಿಗ.<br/>ಜಂಗಮವೆಂಬವನೇ ಸಮಗಾರ.<br/>ಈ ಮೂವರೊಳಗೆ ಹೊಕ್ಕು ಬಳಕೆಯ ಮಾಡಿದಾತನೇ ಭಕ್ತ.<br/>ಆ ಭಕ್ತನೆಂಬುವನೇ ಡೋರ.<br/>ಇಂತೀ ಚತುರ್ವಿಧ ಭೇದವ ತಿಳಿದು,<br/>ಪಾದೋದಕ ಪ್ರಸಾದವ ಕೊಡಬಲ್ಲರೆ<br/>ಗುರುಲಿಂಗಜಂಗಮವೆಂಬೆ.<br/>ಈ ನಿರ್ಣಯವ ತಿಳಿದು ಪಾದೋದಕ ಪ್ರಸಾದ ಕೊಳ್ಳಬಲ್ಲರೆ<br/>ಭಕ್ತ, ಮಹೇಶ್ವರ, ಪ್ರಸಾದಿ, ಪ್ರಾಣಲಿಂಗಿ,<br/>ಶರಣೈಕ್ಯರೆಂಬ ಷಟ್‍ಸ್ಥಲಬ್ರಹ್ಮಿ ಎಂಬೆ.<br/>ಆತನೇ ಅಚ್ಚಪ್ರಸಾದಿ, ನಿಚ್ಚಪ್ರಸಾದಿ,<br/>ಸಮಯಪ್ರಸಾದಿ, ಏಕಪ್ರಸಾದಿ.<br/>ಇಂತೀ ಕ್ರಮವರಿತು<br/>ಪಾದೋದಕ ಪ್ರಸಾದವ ಕೊಳ್ಳಬಲ್ಲರೆ<br/>ಮೋಕ್ಷವಾಗುವುದಕ್ಕೆ ತಡವಿಲ್ಲವಯ್ಯ.<br/>ಈ ಭೇದವ ತಿಳಿಯದೆ<br/>ಅಯ್ಯಾ, ಹಸಾದ  ಮಹಾಪ್ರಸಾದ<br/>ಪಾಲಿಸಿರೆಂದು, ಕರುಣಿಸಿರೆಂದು ಕೃಪೆ ಮಾಡಿ<br/>ಭೂತದೇಹಿಗಳೆದುರಿಗೆ ಪಾತಕಮನುಜರು<br/>ಅಡ್ಡಡ್ಡ ಬಿದ್ದು ಎದಿ ವಡ್ಡುಗಟ್ಟಿ<br/>ಮೊಳಕಾಲು ಗೂಡುಗಟ್ಟಿ ಹಣೆ ಬುಗುಟಿ  ಎದ್ದು<br/>ಈ ಪರಿಯಲ್ಲಿ ಅಯ್ಯಾ ಪ್ರಸಾದ ಪಾಲಿಸೆಂದು ಪಡಕೊಂಡು<br/>ಲಿಂಗಕ್ಕೆ ತೋರಿ ತೋರಿ ತಮ್ಮ ಉದರಾಗ್ನಿ  ಅಡಗಿಸಿಕೊಂಡು,<br/>ಕಡೆಯಲ್ಲಿ ಎಣ್ಣೆಯ ನಾತಕ್ಕೆ ಅಲಗ ನೆಕ್ಕುವ ಶ್ವಾನನ ಹಾಗೆ<br/>ತಮ್ಮ ನಾಲಿಗಿಯಲಿ ತಳಗಿ  ತಾಬಾಣವ ನೆಕ್ಕಿ ನೆಕ್ಕಿ,<br/>ಆ ತಳಗಿ  ತಾಬಾಣ  ಸವೆದು ಸಣ್ಣಾಗಿ ಹೋದವಲ್ಲದೆ,<br/>ಇಂತಪ್ಪ ಮತಿಭ್ರಷ್ಟ ಹೊಲೆಯ ಮಾದಿಗರಿಗೆ<br/>ಪರಶಿವನ ಮಹಾಪ್ರಸಾದ ಸಾಧ್ಯವೇ? ಸಾಧ್ಯವಲ್ಲ.<br/>ಮುಂದೆ ಎಂಬತ್ತುನಾಲ್ಕುಲಕ್ಷ<br/>ಯೋನಿದ್ವಾರದಲ್ಲಿ ತಿರುಗಿ ತಿರುಗಿ<br/>ಭವದತ್ತ ಮುಖವಾಗಿ ನರಕವನೆ<br/>ಭುಂಜಿಸುವದು ಉಂಟೆಂದ ನಿಮ್ಮ ಶರಣ ವೀರಾಧಿವೀರ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}