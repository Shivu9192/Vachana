{
    "id": "14528", 
    "vachana": "ಗುರುವೆಂಬವನೇ ಹೊಲೆಯ.\nಲಿಂಗಾಂಗಿ ಎಂಬವನೇ ಮಾದಿಗ.\nಜಂಗಮವೆಂಬವನೇ ಸಮಗಾರ.\nಈ ಮೂವರೊಳಗೆ ಹೊಕ್ಕು ಬಳಕೆಯ ಮಾಡಿದಾತನೇ ಭಕ್ತ.\nಆ ಭಕ್ತನೆಂಬುವನೇ ಡೋರ.\nಇಂತೀ ಚತುರ್ವಿಧ ಭೇದವ ತಿಳಿದು,\nಪಾದೋದಕ ಪ್ರಸಾದವ ಕೊಡಬಲ್ಲರೆ\nಗುರುಲಿಂಗಜಂಗಮವೆಂಬೆ.\nಈ ನಿರ್ಣಯವ ತಿಳಿದು ಪಾದೋದಕ ಪ್ರಸಾದ ಕೊಳ್ಳಬಲ್ಲರೆ\nಭಕ್ತ, ಮಹೇಶ್ವರ, ಪ್ರಸಾದಿ, ಪ್ರಾಣಲಿಂಗಿ,\nಶರಣೈಕ್ಯರೆಂಬ ಷಟ್‍ಸ್ಥಲಬ್ರಹ್ಮಿ ಎಂಬೆ.\nಆತನೇ ಅಚ್ಚಪ್ರಸಾದಿ, ನಿಚ್ಚಪ್ರಸಾದಿ,\nಸಮಯಪ್ರಸಾದಿ, ಏಕಪ್ರಸಾದಿ.\nಇಂತೀ ಕ್ರಮವರಿತು\nಪಾದೋದಕ ಪ್ರಸಾದವ ಕೊಳ್ಳಬಲ್ಲರೆ\nಮೋಕ್ಷವಾಗುವುದಕ್ಕೆ ತಡವಿಲ್ಲವಯ್ಯ.\nಈ ಭೇದವ ತಿಳಿಯದೆ\nಅಯ್ಯಾ, \n  ಮಹಾಪ್ರಸಾದ\nಪಾಲಿಸಿರೆಂದು, ಕರುಣಿಸಿರೆಂದು ಕೃಪೆ ಮಾಡಿ\nಭೂತದೇಹಿಗಳೆದುರಿಗೆ ಪಾತಕಮನುಜರು\nಅಡ್ಡಡ್ಡ ಬಿದ್ದು ಎದಿ ವಡ್ಡುಗಟ್ಟಿ\nಮೊಳಕಾಲು ಗೂಡುಗಟ್ಟಿ ಹಣೆ \n  ಎದ್ದು\nಈ ಪರಿಯಲ್ಲಿ ಅಯ್ಯಾ ಪ್ರಸಾದ ಪಾಲಿಸೆಂದು ಪಡಕೊಂಡು\nಲಿಂಗಕ್ಕೆ ತೋರಿ ತೋರಿ ತಮ್ಮ \n  ಅಡಗಿಸಿಕೊಂಡು,\nಕಡೆಯಲ್ಲಿ ಎಣ್ಣೆಯ ನಾತಕ್ಕೆ ಅಲಗ ನೆಕ್ಕುವ ಶ್ವಾನನ ಹಾಗೆ\nತಮ್ಮ ನಾಲಿಗಿಯಲಿ \n  ತಾಬಾಣವ ನೆಕ್ಕಿ ನೆಕ್ಕಿ,\nಆ \n  \n  ಸವೆದು ಸಣ್ಣಾಗಿ ಹೋದವಲ್ಲದೆ,\nಇಂತಪ್ಪ ಮತಿಭ್ರಷ್ಟ ಹೊಲೆಯ ಮಾದಿಗರಿಗೆ\nಪರಶಿವನ ಮಹಾಪ್ರಸಾದ ಸಾಧ್ಯವೇ? ಸಾಧ್ಯವಲ್ಲ.\nಮುಂದೆ ಎಂಬತ್ತುನಾಲ್ಕುಲಕ್ಷ\nಯೋನಿದ್ವಾರದಲ್ಲಿ ತಿರುಗಿ ತಿರುಗಿ\nಭವದತ್ತ ಮುಖವಾಗಿ ನರಕವನೆ\nಭುಂಜಿಸುವದು ಉಂಟೆಂದ ನಿಮ್ಮ ಶರಣ ವೀರಾಧಿವೀರ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}