{
    "id": "14706", 
    "vachana": "<font>275<br/>ಪಾದೋದಕ ಪ್ರಸಾದಗಳೆಂದೆಂಬಿರಿ,<br/>ಪಾದೋದಕ ಪ್ರಸಾದದ ಬಗೆಯ ಪೇಳ್ವೆ.<br/>ಗದ್ದುಗೆಯ ಮೇಲೆ ಗದ್ದುಗೆಯ ಹಾಕಿ,<br/>ಜಂಗಮಲಿಂಗಿಗಳ ಕರತಂದು ಕುಳ್ಳಿರಿಸಿ,<br/>ಧೂಪ ದೀಪ ಪತ್ರಿ ಪುಷ್ಪದಿಂದ ಪಾದಪೂಜೆಯ ಮಾಡಿ,<br/>ಕೆರೆ ಬಾವಿ ಹಳ್ಳ ಕೊಳ್ಳ ನದಿ<br/>ಮೊದಲಾದವುಗಳ ನೀರ  ತಂದು-<br/>ಬ್ರಹ್ಮರಂಧ್ರದಲ್ಲಿರುವ ಸತ್ಯೋದಕವೆಂದು ಮನದಲ್ಲಿ ಭಾವಿಸಿ,<br/>ಆ ಜಂಗಮದ ಉಭಯಪಾದದ ಮೇಲೆರೆದು,<br/>ಪಾದೋದಕವೇ ಪರಮತೀರ್ಥವೆಂದು<br/>ಲಿಂಗ ಮುಂತಾಗಿ ಸೇವಿಸಿ,<br/>ನವಖಂಡಪೃಥ್ವಿಯಲ್ಲಿ ಬೆಳೆದ<br/>ಹದಿನೆಂಟು ಜೀನಸಿನ ಧಾನ್ಯವ ತಂದು,<br/>ಉದಕದಲ್ಲಿ ಹೆಸರಿಟ್ಟು, ಅಗ್ನಿಯಲ್ಲಿ ಪಾಕವಮಾಡಿ,<br/>ತಂದು ಜಂಗಮಕ್ಕೆ ಎಡೆಮಾಡಿ,<br/>ಜಂಗಮವು ತನ್ನ ಲಿಂಗಕ್ಕೆ ಅರ್ಪಿಸಿ ಸೇವಿಸಿದಬಳಿಕ<br/>ತಾವು ಪ್ರಸಾದವೇ ಪರಬ್ರಹ್ಮವೆಂದು ಭಾವಿಸಿ,<br/>ಕೊಂಡು ಸಲಿಸುವರಯ್ಯ.<br/>ಇಂತೀ ಕ್ರಮದಿಂದ ಕೊಂಬುದು  ಪಾದೋದಕಪ್ರಸಾದವಲ್ಲ.<br/>ಇಂತೀ ಉಭಯದ ಹಂಗು  ಹಿಂಗದೆ ಭವಹಿಂಗದು,<br/>ಮುಕ್ತಿದೋರದು.<br/>ಮತ್ತಂ, ಹಿಂದಕ್ಕೆ ಪೇಳಿದ ಕ್ರಮದಿಂದಾಚರಿಸಿ,<br/>ಗುರುಲಿಂಗಜಂಗಮದಲ್ಲಿ ಪಾದೋದಕ ಪ್ರಸಾದವ<br/>ಸೇವಿಸಬಲ್ಲವರಿಗೆ ಪ್ರಸಾದಿಗಳೆಂಬೆ.<br/>ಇಂತಪ್ಪವರಿಗೆ ಭವ  ಹಿಂಗುವದು,<br/>ಮುಕ್ತಿಯೆಂಬುದು ಕರತಳಾಮಳಕವಾಗಿ ತೋರುವುದು.<br/>ಈ ಪಾದೋದಕದ ಭೇದವ<br/>ಬಸವಣ್ಣ ಚೆನ್ನಬಸವಣ್ಣ ಪ್ರಭುದೇವರು ಮುಖ್ಯವಾದ<br/>ಏಳುನೂರೆಪ್ಪತ್ತು ಪ್ರಮಥಗಣಂಗಳು ಬಲ್ಲರಲ್ಲದೆ<br/>ಮಿಕ್ಕಿನ ಜಡಮತಿ  ಕಡುಪಾತಕರಾದ<br/>ಬಿsನ್ನಭಾವ ಜೀವಾತ್ಮರೆತ್ತ ಬಲ್ಲರಯ್ಯ<br/>ಕಾಡನೊಳಗಾದ ಶಂಕರಪ್ರಿಯ ಚನ್ನ ಕದಂಬಲಿಂಗನಿರ್ಮಾಯಪ್ರಭುವೆ.</font>"
}