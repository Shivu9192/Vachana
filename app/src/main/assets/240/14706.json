{
    "id": "/14706", 
    "vachana": "ಪಾದೋದಕ ಪ್ರಸಾದಗಳೆಂದೆಂಬಿರಿ,\nಪಾದೋದಕ ಪ್ರಸಾದದ ಬಗೆಯ ಪೇಳ್ವೆ.\nಗದ್ದುಗೆಯ ಮೇಲೆ ಗದ್ದುಗೆಯ ಹಾಕಿ,\nಜಂಗಮಲಿಂಗಿಗಳ ಕರತಂದು ಕುಳ್ಳಿರಿಸಿ,\nಧೂಪ ದೀಪ ಪತ್ರಿ ಪುಷ್ಪದಿಂದ ಪಾದಪೂಜೆಯ ಮಾಡಿ,\nಕೆರೆ ಬಾವಿ ಹಳ್ಳ ಕೊಳ್ಳ ನದಿ\nಮೊದಲಾದವುಗಳ \n  ತಂದು-\nಬ್ರಹ್ಮರಂಧ್ರದಲ್ಲಿರುವ ಸತ್ಯೋದಕವೆಂದು ಮನದಲ್ಲಿ ಭಾವಿಸಿ,\nಆ ಜಂಗಮದ ಉಭಯಪಾದದ ಮೇಲೆರೆದು,\nಪಾದೋದಕವೇ ಪರಮತೀರ್ಥವೆಂದು\nಲಿಂಗ ಮುಂತಾಗಿ ಸೇವಿಸಿ,\nನವಖಂಡಪೃಥ್ವಿಯಲ್ಲಿ ಬೆಳೆದ\nಹದಿನೆಂಟು ಜೀನಸಿನ ಧಾನ್ಯವ ತಂದು,\nಉದಕದಲ್ಲಿ ಹೆಸರಿಟ್ಟು, ಅಗ್ನಿಯಲ್ಲಿ ಪಾಕವಮಾಡಿ,\nತಂದು ಜಂಗಮಕ್ಕೆ ಎಡೆಮಾಡಿ,\nಜಂಗಮವು ತನ್ನ ಲಿಂಗಕ್ಕೆ ಅರ್ಪಿಸಿ ಸೇವಿಸಿದಬಳಿಕ\nತಾವು ಪ್ರಸಾದವೇ ಪರಬ್ರಹ್ಮವೆಂದು ಭಾವಿಸಿ,\nಕೊಂಡು ಸಲಿಸುವರಯ್ಯ.\nಇಂತೀ ಕ್ರಮದಿಂದ \n  ಪಾದೋದಕಪ್ರಸಾದವಲ್ಲ.\nಇಂತೀ ಉಭಯದ \n  ಹಿಂಗದೆ ಭವಹಿಂಗದು,\nಮುಕ್ತಿದೋರದು.\nಮತ್ತಂ, ಹಿಂದಕ್ಕೆ ಪೇಳಿದ ಕ್ರಮದಿಂದಾಚರಿಸಿ,\nಗುರುಲಿಂಗಜಂಗಮದಲ್ಲಿ ಪಾದೋದಕ ಪ್ರಸಾದವ\nಸೇವಿಸಬಲ್ಲವರಿಗೆ ಪ್ರಸಾದಿಗಳೆಂಬೆ.\nಇಂತಪ್ಪವರಿಗೆ \n  ಹಿಂಗುವದು,\nಮುಕ್ತಿಯೆಂಬುದು ಕರತಳಾಮಳಕವಾಗಿ ತೋರುವುದು.\nಈ ಪಾದೋದಕದ ಭೇದವ\nಬಸವಣ್ಣ ಚೆನ್ನಬಸವಣ್ಣ ಪ್ರಭುದೇವರು ಮುಖ್ಯವಾದ\nಏಳುನೂರೆಪ್ಪತ್ತು ಪ್ರಮಥಗಣಂಗಳು ಬಲ್ಲರಲ್ಲದೆ\nಮಿಕ್ಕಿನ \n  ಕಡುಪಾತಕರಾದ\nಬಿsನ್ನಭಾವ ಜೀವಾತ್ಮರೆತ್ತ ಬಲ್ಲರಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನ ಕದಂಬಲಿಂಗನಿರ್ಮಾಯಪ್ರಭುವೆ.\n"
}