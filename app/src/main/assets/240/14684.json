{
    "id": "/14684", 
    "vachana": "ವಿರಕ್ತನಾದಡೆ ರಂಡೆಯ ಸಂಗವಮಾಡಿ,\nಮೂರುಮೊಲೆ ಹಾಲು ಕುಡಿದು ಕನ್ಯೆಯ ಸಂಗವಮಾಡಿ,\nಹೆಂಡವ ಕುಡಿದು ಹೊಲೆಮಾದಿಗ\nಸಮಗಾರರಲ್ಲಿ ಕೂಡಿ ಉಂಡು ಕುಲಗೆಟ್ಟು\nಶೀಲವಂತನಾದಾತನೇ ವಿರಕ್ತ.\nಇಂತಪ್ಪ ವಿರಕ್ತರ ನಿಲುಕಡೆಯ\nಬಸವಣ್ಣ, ಚನ್ನಬಸವಣ್ಣ, ಪ್ರಭುದೇವರು,\nಮಡಿವಾಳ ಮಾಚಯ್ಯ, ಮರುಳಶಂಕರಪ್ರಿಯ,\nಸಿದ್ಧರಾಮಯ್ಯ ಮೊದಲಾದ\nಏಳುನೂರಾಎಪ್ಪತ್ತು ಪ್ರಮಥಗಣಂಗಳು\nಬಲ್ಲರಲ್ಲದೆ ಮಿಕ್ಕಿನ ವೇಷಧಾರಿಗಳೆತ್ತ ಬಲ್ಲರಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ ?\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}