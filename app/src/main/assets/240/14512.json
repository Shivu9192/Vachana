{
    "id": "14512", 
    "vachana": "ಬಾಲತ್ವದಲ್ಲಿ ತನ್ನ ಮಲಮೂತ್ರದೊಡನೆ ಹೊರಳಾಡಿ,\nಯೌವನಪ್ರಾಯದಲ್ಲಿ ಮದಮತ್ಸರದಿಂದ ಹೋರಾಡಿ,\nಕಾಮದಲ್ಲಿ ಕರಗಿ, ಕ್ರೋಧದಲ್ಲಿ ಕೊರದು,\nಲೋಭ ಮೋಹದಿಂದ ಮಗ್ನರಾಗಿ,\nಯೌವನಬಲಗುಂದಿ ಮುಪ್ಪುವರಿದು\nಹಲ್ಲು ಬಿದ್ದು, ಕಣ್ಣು ಒಳನಟ್ಟು, ಬೆನ್ನು ಬಾಗಿ,\nದಮ್ಮು ಹತ್ತಿ, \n  ಗರಹತ್ತಿ, ಸಾಯುವ ಮನುಜರಿಗೆ,\nವಿಭೂತಿ ವೀಳ್ಯೆ ಎಂದು ಮಾಡಿ,\nಅವನ ಪಣೆಯಲ್ಲಿ ವಿಭೂತಿಯ ಧರಿಸಿ,\nಸರ್ವಾಂಗದಲ್ಲಿ ವಿಭೂತಿ ಲೇಪನ ಮಾಡಿ,\nಸ್ಥಾನಸ್ಥಾನಂಗಳಲ್ಲಿ ರುದ್ರಾಕ್ಷಿಯ ಧರಿಸಿ,\nಅವನ ಮನೆಯಲ್ಲಿ ಶಿವಗಣಂಗಳು ಸಲಿಸಿ,\nಅವನ ಮಸ್ತಕದ ಮೇಲೆ \n  ಗಣಂಗಳು ತಮ್ಮ ಪಾದವನಿಟ್ಟು\nಅವನ ಕೈಯಲ್ಲಿ ವಿಭೂತಿ ರುದ್ರಾಕ್ಷಿ ಬಿಲ್ವಪತ್ರಿ ಸುವರ್ಣ\nಮೊದಲಾದ ಕಾಂಚನವ ಭಿಕ್ಷವ ಕೊಂಡು\nಅವನು ಸತ್ತುಹೋದ ಮೇಲೆ\nಊರ ಹೊರಗಾಗಲಿ, ಊರೊಳಗಾಗಲಿ,\nಲಿಂಗಸ್ಥಾಪನೆಯಿದ್ದ ಮಠಮಾನ್ಯದಲ್ಲಿ\nಏಳುಪಾದ ನಿಡಿದು, ಏಳುಪಾದ \n  ಭೂಮಿಯ ಒಳಗೆ,\nಐದುಪಾದ ಚೌಕು, ಮೂರುಪಾದ ಅಡ್ಡಗಲ,\nಮೂರುಪಾದ ಒಳಯಕ್ಕೆ ತ್ರಿಕೋಣೆ.\nಇಂತೀ ಕ್ರಮದಲ್ಲಿ ಕ್ರಿಯಾಸಮಾಧಿಯ ಮಾಡಿ,\nಸುಣ್ಣ ಕೆಂಪುಮಣ್ಣಿನ ಸಾರಣೆಯ ಮಾಡಿ\nರಂಗವಾಲಿಯ ತುಂಬಿ,\nತಳಿರುತೋರಣವ ಕಟ್ಟಿ, ಕೋಣಿ ಕೋಣಿ ಸ್ಥಾನಕ್ಕೆ\nಓಲೆಯ ಮೇಲೆ ಪ್ರಣಮವಂ ಬರೆದು\nಆ ಸಮಾಧಿಯಲ್ಲಿ ಸಂಬಂಧಿಸಿ,\nಮತ್ತಂ, ಅವನ ಶವಕ್ಕೆ ಹಾಗೆ ಪ್ರಣಮವಂ ಬರೆದು ಸಂಬಂಧಿಸಿ,\nಸಂಚರಿಸಿ ಮೇಲೆ ಮೋಕ್ಷವಾಯಿತು ಎಂಬರಯ್ಯಾ;\nಮೋಕ್ಷವಾಗಲರಿಯದು.\nಅದೆಂತೆಂದಡೆ, ಇಂತಿವೆಲ್ಲವು ಹೊರಗಣ ಉಪಚಾರವು.\nಈ ಉಪಚಾರದಿಂದ ಕರ್ಮದೋಷಗಳು ಹರಿದು\nಪಿಶಾಚಿಯಾಗನು, \n  ಹಿಂಗದು.\nಇಂತೀ ಕ್ರಮದಲ್ಲಿ, ಅಂತರಂಗದಲ್ಲಿ ಲಿಂಗಾಂಗಕ್ಕೆ\nಸ್ವಾನುಭಾವe್ಞನಸೂತ್ರದಿಂ\nಪ್ರಣವಸಂಬಂಧ ಮಾಡಿಕೊಂಡಡೆ\nಅದೇ ಕ್ರಿಯಾಸಮಾಧಿ, ಗೋಮುಖಸಮಾಧಿ,\nಮಹಾನಿಜ ಅಖಂಡ ಚಿದ್ಬಯಲಸಮಾಧಿ.\nಇಂತಪ್ಪ ಸಮಾಧಿ ಉಳ್ಳವರಿಗೆ ಭವಬಂಧನ ಹಿಂಗಿ\nಮುಂದೆ ಮೋಕ್ಷವಾಗುವದು ನೋಡೆಂದನಯ್ಯ\nನಿಮ್ಮ ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.\n"
}