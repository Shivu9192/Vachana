{
    "id": "14512", 
    "vachana": "<font>81<br/>ಬಾಲತ್ವದಲ್ಲಿ ತನ್ನ ಮಲಮೂತ್ರದೊಡನೆ ಹೊರಳಾಡಿ,<br/>ಯೌವನಪ್ರಾಯದಲ್ಲಿ ಮದಮತ್ಸರದಿಂದ ಹೋರಾಡಿ,<br/>ಕಾಮದಲ್ಲಿ ಕರಗಿ, ಕ್ರೋಧದಲ್ಲಿ ಕೊರದು,<br/>ಲೋಭ ಮೋಹದಿಂದ ಮಗ್ನರಾಗಿ,<br/>ಯೌವನಬಲಗುಂದಿ ಮುಪ್ಪುವರಿದು<br/>ಹಲ್ಲು ಬಿದ್ದು, ಕಣ್ಣು ಒಳನಟ್ಟು, ಬೆನ್ನು ಬಾಗಿ,<br/>ದಮ್ಮು ಹತ್ತಿ, ಗುರುಗೂರಿ  ಗರಹತ್ತಿ, ಸಾಯುವ ಮನುಜರಿಗೆ,<br/>ವಿಭೂತಿ ವೀಳ್ಯೆ ಎಂದು ಮಾಡಿ,<br/>ಅವನ ಪಣೆಯಲ್ಲಿ ವಿಭೂತಿಯ ಧರಿಸಿ,<br/>ಸರ್ವಾಂಗದಲ್ಲಿ ವಿಭೂತಿ ಲೇಪನ ಮಾಡಿ,<br/>ಸ್ಥಾನಸ್ಥಾನಂಗಳಲ್ಲಿ ರುದ್ರಾಕ್ಷಿಯ ಧರಿಸಿ,<br/>ಅವನ ಮನೆಯಲ್ಲಿ ಶಿವಗಣಂಗಳು ಸಲಿಸಿ,<br/>ಅವನ ಮಸ್ತಕದ ಮೇಲೆ ಸಕಲ  ಗಣಂಗಳು ತಮ್ಮ ಪಾದವನಿಟ್ಟು<br/>ಅವನ ಕೈಯಲ್ಲಿ ವಿಭೂತಿ ರುದ್ರಾಕ್ಷಿ ಬಿಲ್ವಪತ್ರಿ ಸುವರ್ಣ<br/>ಮೊದಲಾದ ಕಾಂಚನವ ಭಿಕ್ಷವ ಕೊಂಡು<br/>ಅವನು ಸತ್ತುಹೋದ ಮೇಲೆ<br/>ಊರ ಹೊರಗಾಗಲಿ, ಊರೊಳಗಾಗಲಿ,<br/>ಲಿಂಗಸ್ಥಾಪನೆಯಿದ್ದ ಮಠಮಾನ್ಯದಲ್ಲಿ<br/>ಏಳುಪಾದ ನಿಡಿದು, ಏಳುಪಾದ ಉದ್ದ  ಭೂಮಿಯ ಒಳಗೆ,<br/>ಐದುಪಾದ ಚೌಕು, ಮೂರುಪಾದ ಅಡ್ಡಗಲ,<br/>ಮೂರುಪಾದ ಒಳಯಕ್ಕೆ ತ್ರಿಕೋಣೆ.<br/>ಇಂತೀ ಕ್ರಮದಲ್ಲಿ ಕ್ರಿಯಾಸಮಾಧಿಯ ಮಾಡಿ,<br/>ಸುಣ್ಣ ಕೆಂಪುಮಣ್ಣಿನ ಸಾರಣೆಯ ಮಾಡಿ<br/>ರಂಗವಾಲಿಯ ತುಂಬಿ,<br/>ತಳಿರುತೋರಣವ ಕಟ್ಟಿ, ಕೋಣಿ ಕೋಣಿ ಸ್ಥಾನಕ್ಕೆ<br/>ಓಲೆಯ ಮೇಲೆ ಪ್ರಣಮವಂ ಬರೆದು<br/>ಆ ಸಮಾಧಿಯಲ್ಲಿ ಸಂಬಂಧಿಸಿ,<br/>ಮತ್ತಂ, ಅವನ ಶವಕ್ಕೆ ಹಾಗೆ ಪ್ರಣಮವಂ ಬರೆದು ಸಂಬಂಧಿಸಿ,<br/>ಸಂಚರಿಸಿ ಮೇಲೆ ಮೋಕ್ಷವಾಯಿತು ಎಂಬರಯ್ಯಾ;<br/>ಮೋಕ್ಷವಾಗಲರಿಯದು.<br/>ಅದೆಂತೆಂದಡೆ, ಇಂತಿವೆಲ್ಲವು ಹೊರಗಣ ಉಪಚಾರವು.<br/>ಈ ಉಪಚಾರದಿಂದ ಕರ್ಮದೋಷಗಳು ಹರಿದು<br/>ಪಿಶಾಚಿಯಾಗನು, ಭವ  ಹಿಂಗದು.<br/>ಇಂತೀ ಕ್ರಮದಲ್ಲಿ, ಅಂತರಂಗದಲ್ಲಿ ಲಿಂಗಾಂಗಕ್ಕೆ<br/>ಸ್ವಾನುಭಾವಜ್ಞಾನಸೂತ್ರದಿಂ<br/>ಪ್ರಣವಸಂಬಂಧ ಮಾಡಿಕೊಂಡಡೆ<br/>ಅದೇ ಕ್ರಿಯಾಸಮಾಧಿ, ಗೋಮುಖಸಮಾಧಿ,<br/>ಮಹಾನಿಜ ಅಖಂಡ ಚಿದ್ಬಯಲಸಮಾಧಿ.<br/>ಇಂತಪ್ಪ ಸಮಾಧಿ ಉಳ್ಳವರಿಗೆ ಭವಬಂಧನ ಹಿಂಗಿ<br/>ಮುಂದೆ ಮೋಕ್ಷವಾಗುವದು ನೋಡೆಂದನಯ್ಯ<br/>ನಿಮ್ಮ ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}