{
    "id": "14524", 
    "vachana": "ಬೇಡಿಸಿಕೊಂಡು ನೀಡುವಾತ ಭಕ್ತನಲ್ಲ,\nಬೇಡಿ ಉಂಬಾತ ಜಂಗಮನಲ್ಲ.\nರೂಪಕ್ಕೆ ಪರಿದಾಡುವಾತ ಭಕ್ತನಲ್ಲ,\nರುಚಿಗೆ ಹರಿದಾಡುವಾತ ಜಂಗಮನಲ್ಲ.\nಜಂಗಮಕ್ಕೆ ಅನ್ನ ವಸ್ತ್ರವ ಕೊಟ್ಟು\nಸುಖಿಸಿದೆನೆಂಬಾತ ಭಕ್ತನಲ್ಲ,\nಆ ಭಕ್ತನ ಅನ್ನ ವಸ್ತ್ರದಿಂದ\nನಾನು ಸುಖಿಯಾದೆನೆಂಬಾತ ಜಂಗಮನಲ್ಲ.\nಅದೆಂತೆಂದೊಡೆ:\nಆ ಜಂಗಮನಂತುವ ಭಕ್ತನರಿಯ,\nಆ ಭಕ್ತನಂತುವ ಜಂಗಮನರಿಯದ ಕಾರಣ,\nದೇವಭಕ್ತನೆಂಬ ನಾಮವಾಯಿತು.\nಇಂತೀ ಉಭಯರ ಭೇದವ\nನಿಮ್ಮ ಶರಣರೇ ಬಲ್ಲರಲ್ಲದೆ\nಈ ಲೋಕದ ಗಾದಿಯಮನುಜರೆತ್ತ ಬಲ್ಲರಯ್ಯ\nಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ?\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}