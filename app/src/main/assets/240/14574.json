{
    "id": "4574", 
    "vachana": "<font>143<br/>ಮುಷ್ಟಿಯ ಚಡಾಯಿಸಿ ಮಾನವರ ಕೊಲ್ಲುವಾತ<br/>ಮಹೇಶ್ವರನಲ್ಲ.<br/>ಯಂತ್ರವ ಬರೆದು ಕಟ್ಟಿ ಭೂತವ ಬಿಡಿಸುವಾತ<br/>ಮಹೇಶ್ವರನಲ್ಲ.<br/>ವೈದ್ಯಗಳ ಮಾಡಿ ರೋಗಾದಿಗಳ ಪರಿಹರಿಸುವಾತ<br/>ಮಹೇಶ್ವರನಲ್ಲ.<br/>ಅದೇನು ಕಾರಣವೆಂದಡೆ :<br/>ಕಾಲ-ಕಾಮ-ಮಾಯಾದಿಗಳು<br/>ಸಂಕಲ್ಪ ವಿಕಲ್ಪವೆಂಬ ಮುಷ್ಟಿಯ<br/>ತಮ್ಮಂಗಕ್ಕೆ ಚಡಾಯಿಸಿ ಕೊಲ್ಲುವದನರಿಯದೆ,<br/>ಪರರಿಗೆ ಮುಷ್ಟಿಯ ಮಾಡುವರು.<br/>ಮತ್ತಂ, ಮಾಯೆಯೆಂಬ ಭೂತ,<br/>ಹೊನ್ನು ಹೆಣ್ಣು ಮಣ್ಣೆಂಬ ಯಂತ್ರವ<br/>ನಿಮ್ಮ ಮನದಲ್ಲಿ ನಿಲುಕಿಸಿ ಬಂಧಿಸಿ<br/>ಭವಭವದಲ್ಲಿ ಗಾಸಿಯಾಗುವದನರಿಯದೆ<br/>ಪರರಿಗೆ ಯಂತ್ರವ ಕಟ್ಟುವರು.<br/>ಮತ್ತಂ, ಆಶೆ-ರೋಷ-ಹರುಷವೆಂಬ ರೋಗಾದಿಗಳು<br/>ತಮ್ಮಾತ್ಮಂಗೆ ಪ್ರವೇಶವಾಗಿ<br/>ಯುಗಯುಗಾಂತರದಲ್ಲಿ ಶ್ರಮಬಡುವುದನರಿಯದೆ<br/>ಪರರಿಗೆ ವೈದ್ಯವ ಮಾಡುವರು,<br/>ಇವರು ಮಹೇಶ್ವರರಲ್ಲ ; ಭವಭಾರಿಗಳು.<br/>ಅದೆಂತೆಂದೊಡೆ-ಲಿಂಗವಿಲ್ಲದ ಕಾರಣ.<br/>ಕಾಡನೊಳಗಾದ ಶಂಕರಪ್ರಿಯ ಚನ್ನಕದಂಬಲಿಂಗನಿರ್ಮಾಯಪ್ರಭುವೆ.</font>"
}