{
    "id": "9849", 
    "vachana": "ತಾ ಗುರುವಾಹಾಗ ತನ್ನ \n  ತಾನರಿತು,\nತನಗೆ ಇಹದಲ್ಲಿ ಸುಖ,\nತನ್ನ ಗುರುವಿಂಗೆ ಪರದಲ್ಲಿ ಪರಿಣಾಮವನೈದಿಸುವ\nಉಭಯ ಗುರು ತಾನಾಗಿ ಇದಿರಿಂಗೆ ಪ್ರತಿಸ್ವರೂಪವ ಕೊಡುವಲ್ಲಿ,\nತನ್ನಯ ನಿಜರೂಪ ಪ್ರಾಣಪ್ರತಿಷ್ಠೆಯ ಮಾಡಿ\nಮಾಂಸಪಿಂಡವ ಕಳೆದು ಮಂತ್ರಪಿಂಡವ ಮಾಡುವಲ್ಲಿ,\nಕಾಯದ ಸೂತಕವ ಕಳೆದು, ಮನದ ವಿಕಾರವ ಹಿಂಗಿಸಿ,\nತನ್ನಿರವನರಿತು ಅರಿದರಿವ ಶಿಷ್ಯನ ಹೃತ್ಕಮಲ ಮಧ್ಯದಲ್ಲಿನೆಲೆಗೊಳಿಸಿ,\nಅರಿವಿನ ಭೇದದಿಂದ ಶಿಲೆಯ ಸೂತಕವ ಕಳೆದು\nಇಷ್ಟಪ್ರಾಣವ \n  ಬೆಸುಗೆಯ ತೋರಿ,\nಉಡುವ ತೊಡುವ, ಕೊಡುವ ಕೊಂಬ,\nಮುಟ್ಟುವ ಅರ್ಪಿತಭೇದವ ದೃಷ್ಟದಿಂದ ತೋರಿ,\nಗುರುವೆಂಬ ಭಾವ ತನಗೆ ತಲೆದೋರದೆ\nಹರಶರಣರ ಮುಂದಿಟ್ಟು\nನಿನ್ನಯ ಪರಿದೋಷವ ಪರಿಹರಿಸಿಕೊ ಎಂದು\nತ್ರಿವಿಧದ ಭೇದವ ತೋರಿ,\nಗುರುವೆಂಬ ಭಾವ ತನಗೆ ತಲೆದೋರದೆ\nಹರಶರಣರ ಮುಂದಿಟ್ಟು,\nನಿನ್ನಯ ಪರಿದೋಷವ ಪರಿಹರಿಸಿಕೊ ಎಂದು\nತ್ರಿವಿಧವ ಭೇದವ ತೋರಿ.\nತಾನು \n  ನುಂಗಿದ ಜಲದಂತೆ,\nಭ್ರಮರ ನುಂಗಿದ ಗಂಧದಂತೆ,\nದೃಜಕೊಂಡ ದೃಮಣಿಯಂತೆ,\nನಾಮ ರೂಪು ಭಾವವಳಿದು ತಾನು ತಾನಾದಡೆ ಗುರುಸ್ಥಲ.\nಅದ ನಿನ್ನ ನೀನರಿ,ಪುಣ್ಯಾರಣ್ಯದಹನ ಭೀಮೇಶ್ವರಲಿಂಗ ನಿರಂಗಸಂಗ.\n"
}