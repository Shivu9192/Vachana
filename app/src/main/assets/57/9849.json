{
    "id": "9849", 
    "vachana": "<font>147<br/>ತಾ ಗುರುವಾಹಾಗ ತನ್ನ ಗುರುವ  ತಾನರಿತು,<br/>ತನಗೆ ಇಹದಲ್ಲಿ ಸುಖ,<br/>ತನ್ನ ಗುರುವಿಂಗೆ ಪರದಲ್ಲಿ ಪರಿಣಾಮವನೈದಿಸುವ<br/>ಉಭಯ ಗುರು ತಾನಾಗಿ ಇದಿರಿಂಗೆ ಪ್ರತಿಸ್ವರೂಪವ ಕೊಡುವಲ್ಲಿ,<br/>ತನ್ನಯ ನಿಜರೂಪ ಪ್ರಾಣಪ್ರತಿಷ್ಠೆಯ ಮಾಡಿ<br/>ಮಾಂಸಪಿಂಡವ ಕಳೆದು ಮಂತ್ರಪಿಂಡವ ಮಾಡುವಲ್ಲಿ,<br/>ಕಾಯದ ಸೂತಕವ ಕಳೆದು, ಮನದ ವಿಕಾರವ ಹಿಂಗಿಸಿ,<br/>ತನ್ನಿರವನರಿತು ಅರಿದರಿವ ಶಿಷ್ಯನ ಹೃತ್ಕಮಲ ಮಧ್ಯದಲ್ಲಿನೆಲೆಗೊಳಿಸಿ,<br/>ಅರಿವಿನ ಭೇದದಿಂದ ಶಿಲೆಯ ಸೂತಕವ ಕಳೆದು<br/>ಇಷ್ಟಪ್ರಾಣವ ಬೆಸುವ  ಬೆಸುಗೆಯ ತೋರಿ,<br/>ಉಡುವ ತೊಡುವ, ಕೊಡುವ ಕೊಂಬ,<br/>ಮುಟ್ಟುವ ಅರ್ಪಿತಭೇದವ ದೃಷ್ಟದಿಂದ ತೋರಿ,<br/>ಗುರುವೆಂಬ ಭಾವ ತನಗೆ ತಲೆದೋರದೆ<br/>ಹರಶರಣರ ಮುಂದಿಟ್ಟು<br/>ನಿನ್ನಯ ಪರಿದೋಷವ ಪರಿಹರಿಸಿಕೊ ಎಂದು<br/>ತ್ರಿವಿಧದ ಭೇದವ ತೋರಿ,<br/>ಗುರುವೆಂಬ ಭಾವ ತನಗೆ ತಲೆದೋರದೆ<br/>ಹರಶರಣರ ಮುಂದಿಟ್ಟು,<br/>ನಿನ್ನಯ ಪರಿದೋಷವ ಪರಿಹರಿಸಿಕೊ ಎಂದು<br/>ತ್ರಿವಿಧವ ಭೇದವ ತೋರಿ.<br/>ತಾನು ಶುಕ್ತಿ  ನುಂಗಿದ ಜಲದಂತೆ,<br/>ಭ್ರಮರ ನುಂಗಿದ ಗಂಧದಂತೆ,<br/>ದೃಜಕೊಂಡ ದೃಮಣಿಯಂತೆ,<br/>ನಾಮ ರೂಪು ಭಾವವಳಿದು ತಾನು ತಾನಾದಡೆ ಗುರುಸ್ಥಲ.<br/>ಅದ ನಿನ್ನ ನೀನರಿ,ಪುಣ್ಯಾರಣ್ಯದಹನ ಭೀಮೇಶ್ವರಲಿಂಗ ನಿರಂಗಸಂಗ.</font>"
}