{
    "id": "/17694", 
    "vachana": "ಗುರುಲಿಂಗವ ಪಡೆವರೆಂದು\nನರರು ದುರ್ವರ್ತನೆಯೊಳಿರಲು ಅರೆಭಕ್ತರೆನಿಸುವರು,\nಅನಾದಿಭಕ್ತನಾಗಿ ಆದಿಗುರುವಿನ ಕೈಯಿಂದೆ\nಆದಿ ಅನಾದಿಯಿಂದತ್ತತ್ತಲಾದ ಮೂದೇವರರಿಯದ\nನಿರಂಜನಲಿಂಗವ ಸಾದಿsಸಿ ಕರಸ್ಥಲಕ್ಕೆ ತಂದು,\nತ್ರಿವಿಧಾಚರಣೆವಿಡಿದಾಚರಿಸುವಲ್ಲಿ\nಅರೆಭಕ್ತರಿಗೆ ಆಪ್ತರೆಂದರೆ ಸಂಧಿಸಿತು ಕರ್ಮತ್ರಯ.\nಅವರಿಗೆ ಶರಣೆಂದರೆ ಕುರುಹುಗೊಂಡಿತ್ತು ಲಯಗಮನ.\nಅವರಿಗೆ ಶಿವನೆಂದು ಭಕ್ತಿಯ ಮಾಡಿ ನೀಡಿದರೆ\nಸೈದಾನದ ಕೇಡು ದುಃಖದ ಬೀಡು.\nಅವರಲ್ಲಿ ಪಾದೋದಕ ಪ್ರಸಾದ ಕೊಡಕೊಳ್ಳಿಯಾದರೆ\nಪಂಚಮಹಾಪಾತಕ ಘಟಿಸುವದು.\nಅವರಿಗೆ ಶಿವಾನುಭಾವವನಿತ್ತಡೆ ಬ್ರಹ್ಮಹತ್ಯವೆಡೆಗೊಡುವದು.\nಅದೇನುಕಾರಣವೆಂದೊಡೆ,\nಅವರು \n  ವೇದ್ಯರು ಸಾಧ್ಯರು ಆಚರಿಸಿದ ಆಚರಣೆಗೆ ಕೂಡಿ\nದುರ್ನಡೆಯಲ್ಲಿ ಬಿದ್ದು ದೂರಿಕೊಂಬವರಾಗಿ.\nಅವರ ಕೂಡೆ ಸಕಲವ ಬಿಟ್ಟು ಮತ್ತೊಂದು \n  ಬೇಕಾದರೆ,\nಲೌಕಿಕರ ಭಕ್ತಿ ಅವರ ಸ್ನೇಹ ಅವರ ಸೇವೆಯು ಅವರು ಮಾಡಿದ ಪೂಜೆ\nಅವರಿಂದೆ ಸಕಲವನು ಶುದ್ಧಮಾಡಿಕೊಂಡು ಸುಖಿಸುವದುಗುರುನಿರಂಜನ ಚನ್ನಬಸವಲಿಂಗಸನ್ನಿಹಿತವಾಗಿ.\n"
}