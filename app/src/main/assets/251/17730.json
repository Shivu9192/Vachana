{
    "id": "7730", 
    "vachana": "<font>691<br/>ತೂರ್ಯಾನಂದಮಯ ಶರಣನು ತಾನೇ ಬ್ರಹ್ಮವೆಂದು ನುಡಿದುಕೊಂಡು<br/>ಸತ್ಕ್ರಿಯಾನುಭಾವರತಿಯನರಿಯದೆ,<br/>ಭಾವದತ್ತ ಹೋಗುವ ಗೊಡ್ಡು ವೇದಾಂತಿಯಂತಲ್ಲ.<br/>ಅದೇನು ಕಾರಣವೆಂದೊಡೆ, ತನ್ನ ಕಾಯವೇ ಇಷ್ಟಲಿಂಗಸ್ವರೂಪವಾದ ಕಾರಣ.<br/>ತಾನು ದೇಹಿಯಾಗಿ ಲಿಂಗವೇ ನಿರ್ದೇಹಿಯಾಗಿ<br/>ತಾನು ಮಲಮಾಯಾ ಪಾಶಬದ್ಧನಾಗಿ ಲಿಂಗವೇ ನಿರ್ಮಲ<br/>ನಿರ್ಮಾಯ ಪಾಶವಿರಹಿತನೆಂದು<br/>ಸಮ್ಯಕ್e್ಞನಾನುಭಾವದನುವರಿಯದೆ ಸೂತಕಿಯಾಗಿ,<br/>ಭಿನ್ನವಿಟ್ಟರ್ಚಿಸಿ ಫಲಪದವಡೆದು ಭೋಗಿಸಿ<br/>ಎಡೆಯಾಡುವ ಶೈವಸಿದ್ಧಾಂತಿಯಂತಲ್ಲ.<br/>ಅದೇನು ಕಾರಣವೆಂದೊಡೆ, ಚಿತ್ಪ್ರಣವಲಿಂಗ ತಾನಾದ ಕಾರಣ.<br/>ಭಿನ್ನಾಭಿನ್ನವಳಿದು ಗುರುನಿರಂಜನ ಚನ್ನಬಸವಲಿಂಗದಲ್ಲಿಪರಮಸುಖಪರಿಣಾಮಿಯಾಗಿರ್ದೆನು.</font>"
}