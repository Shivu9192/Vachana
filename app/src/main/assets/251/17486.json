{
    "id": "17486", 
    "vachana": "<font>105<br/>ಕಾಣಬಾರದ ಲಿಂಗ ಕಣ್ಣಮುಂದೆ ಬಂದಲ್ಲಿ<br/>ಮಾಣಬಾರದ ಭಕ್ತಿಯ ಮಾಡುವುದೇ ಲೇಸು.<br/>ನಡೆಯಿಲ್ಲದ ಲಿಂಗ ನಡೆದುಬಂದಲ್ಲಿ<br/>ಒಡವೆರೆದು ಕೊಟ್ಟು ಕೊಂಡು ಭಕ್ತಿಯ ಮಾಡುವುದೇ ಸಹಜ.<br/>ನುಡಿಯಿಲ್ಲದ ಲಿಂಗ ನುಡಿದು ಬಂದಲ್ಲಿ<br/>ಬಡಿವಾರನುಳಿದು ಬಾಗಿ ಕಡವರ  ಕಂಡ ಬಡವನಂತೆ<br/>ಮುಡಿಯಿಕ್ಕಿ ಮುಂಬರಿದು ಭಕ್ತಿಯ ಮಾಡುವುದೇ ಸತ್ಯ.<br/>ಇಂತು, ಗುರುಲಿಂಗಜಂಗಮವ ಕಂಡು ಕಂಡು ಕಾಣದೆ ಮಾಡುವುದುಬೇರಿಲ್ಲ ತಾನೇ ಗುರುನಿರಂಜನ ಚನ್ನಬಸವಲಿಂಗಾ. </font>"
}