{
    "id": "17470", 
    "vachana": "<font>89<br/>ಅಯ್ಯಾ, ಎನ್ನ ಸಂಚಿತಕರ್ಮದಿಂದುಲಿವ<br/>ಆಣವಮಲಸಂಬಂಧವ ತೊಳೆದು,<br/>ಇಷ್ಟಲಿಂಗ ಸಂಬಂಧವ ಮಾಡಿ<br/>ಕ್ರಿಯಾಚಾರಸುಖಿಯೆನಿಸಿತ್ತು ನೋಡಾ ಪಂಚಾಕ್ಷರಿ.<br/>ಅಯ್ಯಾ, ಎನ್ನ ಪ್ರಾರಬ್ಧಕರ್ಮದಿಂದುಲಿವ<br/>ಮಾಯಾಮಲಸಂಬಂಧವ ತೊಳೆದು,<br/>ಪ್ರಾಣಲಿಂಗಸಂಬಂಧವ ಮಾಡಿ<br/>ಜ್ಞಾನಾಚಾರಸುಖಿಯೆನಿಸಿತ್ತು ನೋಡಾ ಪಂಚಾಕ್ಷರಿ.<br/>ಅಯ್ಯಾ, ಎನ್ನ ಆಗಾಮಿಕರ್ಮದಿಂದುಲಿವ<br/>ಕಾರ್ಮಿಕಮಲಸಂಬಂಧವ ತೊಳೆದು<br/>ಭಾವಲಿಂಗಸಂಬಂಧವ ಮಾಡಿ<br/>ಭಾವಾಚಾರಸುಖಿಯೆನಿಸಿತ್ತು ನೋಡಾ ಪಂಚಾಕ್ಷರಿ.<br/>ಇಂತು ಎನ್ನಂಗ ಮನ ಪ್ರಾಣದಲ್ಲಿ ಲಿಂಗಸಂಬಂದಿsಯೆನಿಸಿ<br/>ಭಾವ ತುಂಬಿ ನಿರಂಜನ  ಚನ್ನಬಸವಲಿಂಗದಲ್ಲಿಪರಮಪರಿಣಾಮವ ತೋರಿತ್ತು ನಿರಂತರ ನೋಡಾ ಪಂಚಾಕ್ಷರಿ.</font>"
}