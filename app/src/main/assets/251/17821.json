{
    "id": "17821", 
    "vachana": "<font>782<br/>ಮಂಗಳದೆಸೆವಿಡಿದು ಸಂಗಸಮೇತ ಚರಿಸುವ ಜಂಗಮಲಿಂಗದೇವನು ತಾನು,<br/>ಲಿಂಗಶರಣರನರಸುತ್ತ ಸದ್ಭಕ್ತಿಯ ಕೊಳ್ಳುತ್ತ ನಿಜಾನುಭಾವವನುಸುರುತ್ತ<br/>ಅಭಿನ್ನತ್ವವ ತೋರುತ್ತ ತಾನುತಾನಾಗಿ ಚರಿಸುವನಲ್ಲದೆ<br/>ಕಾಯಪ್ರಕೃತಿವಿಡಿದು ಕಾಮಿನಿ ಕನಕಾಲಯದೊಳ್ಬಿದ್ದು ವೇಷಧಾರಿಯಾಗಿ<br/>ಮಲರುಚಿಯನರಸುತ್ತ ಕಾರ್ಪಣ್ಯಬಟ್ಟು ಕರಕರೆಯಕೊಳ್ಳುತ್ತ<br/>ಜನರಿಗೆ ಹೇಯವ ತೋರುತ್ತ ಉದರಾಗ್ನಿಯೊಳ್ಮುಳುಗಿ ಹೋಗುವ<br/>ಬಿನುಗುಮಾನವರಂತಲ್ಲ ನೋಡಾ ನಿಮ್ಮ ಶರಣಗುರುನಿರಂಜನ ಚನ್ನಬಸವಲಿಂಗಾ.</font>"
}