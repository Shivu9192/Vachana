{
    "id": "21263", 
    "vachana": "<font>435ಪಂಚವಣ್ಣಿಗೆ ಪಟ್ಟಣ ಪಂಚಮಾಲುಪೂರ್ಣ ಪೇಟೆಯಲ್ಲಿಹರದರನಂತರ ಕೊಳುಕೊಡೆ  ಕಡೆ ಮೊದಲಿಲ್ಲ ನೋಡುವ ಬನ್ನಿರೆ.ಅರಿಷಿಣ ಬೆಳ್ಳೊಳ್ಳಿ ಗುಗ್ಗಳ ಚಂದನ  ವೀಳ್ಯೆದೆಲೆಲವಂಗ ಪತ್ರಿ ಜಾಜಿಕಾಯಿ ಖಾರೀಕ ಮಾರುವದೊಂದುಮಳಿಗೆಸಾಲು ಕೊರತೆಯಾಗದೆ ತಿಳಿಯಿರೆಯಮ್ಮ.ಕಲ್ಲುಸಕ್ಕರೆ ಜೇನುತುಪ್ಪ ನೆಲ್ಲಿಯಕಾಯಿ ಬೆಟ್ಟಡಕೆ ಮೆಣಸುಶುಂಠಿ ಸೋಲು ಹುಣಸೆಫಳ ಕಾಚುಗರಳ ಮಾರುವದೊಂದುಮಳಿಗೆಸಾಲು ಮನವೊಪ್ಪಿ ಅರಿಯಿರೆಯಮ್ಮ.ಹೊನ್ನು ಬಂಗಾರ ಬೆಳ್ಳಿ  ಮುತ್ತು  ಪವಳ ನಾರಂಜಿಪಚ್ಚ ಪಸುರುಂಬರ  ನೀಲ  ಕಸ್ತೂರಿಗಳೊಪ್ಪಿ ಮಾರುವದೊಂದುಮಳಿಗೆಸಾಲು ಇರ್ದಂತೆ ನೋಡಿರೆಯಮ್ಮ.ತಟ್ಟು ಕಂಬಳಿ ಕುಸುಮಸುಪ್ಪತ್ತಿಗೆ ಸೂರ್ಯಚಂದ್ರಬಿಸಿಲು ಉರಿ ಬೆಳಗು ಇರುಳು  ಬೆಳದಿಂಗಳವಿಡಿದುಕಾಜುಕಪ್ಪೆ ಮುಟ್ಟಿ ಮಾರುವದೊಂದು ಮಳಿಗೆಸಾಲು ಕಾಣಿರೆಯಮ್ಮ.ಕಂಚುಗಳು ಕಾರ್ಬೊನ್ನದೆಳೆದೊಗಲು ಕಾಷ್ಠ  ಗೂಡಿಕೊಂಬು ಶಂಖ ಮಾತುಮಾತಿನಿಂದೆ ಮಾರುವದೊಂದುಮಳಿಗೆಸಾಲು ಕೇಳಿರೆಯಮ್ಮ.ತರುಮೂಲ ಹಣ್ಣು  ಬೆಲ್ಲಾದಿ ಹಾಗಲಫಲಗಸೆತಾಳಾದಿ ವಚನಗಳಿನಿತು ಪರಿಣಾಮಗೊಂಡು ಮಾರುವದೊಂದುಮಳಿಗೆಸಾಲು ಸಂತೋಷ ಕಾಣಿರಮ್ಮ.ಇಂತಪ್ಪ ಪುರದ ಬಾಜಾರ ನೆರವಿಯೊಳಿಪ್ಪ ಶೆಟ್ಟಿ ಎಮ್ಮ ಕೈಪಿಡಿದರೆಚೌಕ ಚಾವಡಿಯಲ್ಲಿ ನಮ್ಮ ನಮ್ಮ ಗಂಡರ ನಂಟು ಬಲಿಸಿದರೆಕಂಟಕವಿಲ್ಲದೆ ಕಾಣಿಸಬಹುದುಗುರುನಿರಂಜನ ಚನ್ನಬಸವಲಿಂಗ ಪ್ರಸಾದಸುಖಪದವ.</font>"
}