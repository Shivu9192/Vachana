{
    "id": "/17404", 
    "vachana": "ಮನವ ನಿಲ್ಲಿಸಿಹೆನೆಂಬ ಮಾತು\nಮತ್ತತನದ ಹಿರಿಯರನು ಧಾತುಗೆಡಿಸಿ ಕೆಡಹಿ ನಿಂದಿತ್ತು.\nಹೊನ್ನ ಹಿಡಿಯನೆಂಬವರ ಕಚ್ಚುಟಕಾಂಕ್ಷೆ\nಕಳವಳಕ್ಕೆ ಕೆಡಹಿ ನಿಂದಿತ್ತು.\nಹೆಣ್ಣು ಮುಟ್ಟೆನೆಂಬವರ ನೆನವಿನಾಶ್ರಯದಲ್ಲಿ\nಯೋನಿಚಕ್ರದೊಳಗೆ ಮುಳುಮುಳುಗಿಸಿ ನೂಂಕಿ ಕೆಡಹಿ ನಿಂದಿತ್ತು.\nಮಣ್ಣ ಹಿಡಿಯೆನೆಂಬವರ ನಿರಾಶ್ರಯ ನಿವಾಸಕ್ಕೆ\nಬಿsೀತಿಗೊಳಿಸಿ ಕೆಡಹಿತ್ತು.\nಮಾಡೆನೆಂಬವರ ಮಾಡಿಸಿತ್ತು,\nನೋಡೆನೆಂಬವರ ನೋಡಿಸಿತ್ತು,\nಕೂಡೆನೆಂಬವರ ಕೂಡಿಸಿತ್ತು.\nಈ ಮನವ ನಿಲ್ಲಿಸಬಲ್ಲವರನಾರನು ಕಾಣೆ.\nಭೂ ಗಗನವುಳ್ಳನ್ನಕ್ಕರ\nನಿರಂಜನ ಚನ್ನಬಸವಲಿಂಗದಂಗವಾಗದವರಭಂಗಬಡಿಸಿತ್ತು ಮೂರು ಲೋಕದೊಳಗೆ.\n"
}