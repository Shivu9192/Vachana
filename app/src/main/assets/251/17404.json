{
    "id": "17404", 
    "vachana": "<font>23<br/>ಮನವ ನಿಲ್ಲಿಸಿಹೆನೆಂಬ ಮಾತು<br/>ಮತ್ತತನದ ಹಿರಿಯರನು ಧಾತುಗೆಡಿಸಿ ಕೆಡಹಿ ನಿಂದಿತ್ತು.<br/>ಹೊನ್ನ ಹಿಡಿಯನೆಂಬವರ ಕಚ್ಚುಟಕಾಂಕ್ಷೆ<br/>ಕಳವಳಕ್ಕೆ ಕೆಡಹಿ ನಿಂದಿತ್ತು.<br/>ಹೆಣ್ಣು ಮುಟ್ಟೆನೆಂಬವರ ನೆನವಿನಾಶ್ರಯದಲ್ಲಿ<br/>ಯೋನಿಚಕ್ರದೊಳಗೆ ಮುಳುಮುಳುಗಿಸಿ ನೂಂಕಿ ಕೆಡಹಿ ನಿಂದಿತ್ತು.<br/>ಮಣ್ಣ ಹಿಡಿಯೆನೆಂಬವರ ನಿರಾಶ್ರಯ ನಿವಾಸಕ್ಕೆ<br/>ಬಿsೀತಿಗೊಳಿಸಿ ಕೆಡಹಿತ್ತು.<br/>ಮಾಡೆನೆಂಬವರ ಮಾಡಿಸಿತ್ತು,<br/>ನೋಡೆನೆಂಬವರ ನೋಡಿಸಿತ್ತು,<br/>ಕೂಡೆನೆಂಬವರ ಕೂಡಿಸಿತ್ತು.<br/>ಈ ಮನವ ನಿಲ್ಲಿಸಬಲ್ಲವರನಾರನು ಕಾಣೆ.<br/>ಭೂ ಗಗನವುಳ್ಳನ್ನಕ್ಕರ<br/>ನಿರಂಜನ ಚನ್ನಬಸವಲಿಂಗದಂಗವಾಗದವರಭಂಗಬಡಿಸಿತ್ತು ಮೂರು ಲೋಕದೊಳಗೆ.</font>"
}