{
    "id": "17658", 
    "vachana": "<font>277<br/>ಅಂಗ ಆಚಾರಂಗವಾಗದನ್ನಕ್ಕರ,<br/>ಮನಸು ಉನ್ಮನಸಾಗದನ್ನಕ್ಕರ,<br/>ಪ್ರಾಣ ಚಿತ್ಪ್ರಾಣವಾಗದನ್ನಕ್ಕರ,<br/>ಭಾವ ಮಹಾನುಭಾವವಾಗದನ್ನಕ್ಕರ,<br/>ಜೀವ ಸಜ್ಜೀವವಾಗದನ್ನಕ್ಕರ,<br/>ಇಹಪರಕಾಂಕ್ಷೆ ಅಳಿಯದನ್ನಕ್ಕರ,<br/>ಎಂತು ಮಾಹೇಶ್ವರನಪ್ಪನಯ್ಯಾ?<br/>ಕಾಯದಲ್ಲಿ ಗುರುಭಕ್ತಿ ಕಾಣದನ್ನಕ್ಕರ,<br/>ಮನದಲ್ಲಿ ಲಿಂಗಭಕ್ತಿ ಕಾಣದನ್ನಕ್ಕರ,<br/>ಪ್ರಾಣದಲ್ಲಿ ಜಂಗಮಭಕ್ತಿ ಕಾಣದನ್ನಕ್ಕರ,<br/>ಭಾವದಲ್ಲಿ ಪ್ರಸಾದಭಕ್ತಿ ಕಾಣದನ್ನಕ್ಕರ<br/>ಎಂತು ಮಾಹೇಶ್ವರನಪ್ಪನಯ್ಯಾ ?<br/>ಗುರುನಿರಂಜನ ಚನ್ನಬಸವಲಿಂಗದಲ್ಲಿ ಶರಣರ ಸಂಗವಿಲ್ಲದನ್ನಕ್ಕರಎಂತು ಮಾಹೇಶ್ವರನಪ್ಪನಯ್ಯಾ ?</font>"
}