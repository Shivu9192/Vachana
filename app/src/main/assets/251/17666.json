{
    "id": "17666", 
    "vachana": "<font>285<br/>ಡಂಭಕರೊಂದು ಲಿಂಗವ ಕೊಂಡು ಮಂಡಲದೊಳಗಾಡುವರಯ್ಯಾ.<br/>ಒಡೆಯನ ಪೂಜೆಯ ಮಾಡುವರಯ್ಯಾ.<br/>ಹೊತ್ತಾರೆದ್ದು ಕ್ಷೇತ್ರ ಮನೆಕೆಲಸವ ಮುಂದಿಟ್ಟು,<br/>ಒಂದೊಂದು ಕುರುಹ ಮುಂದಿಟ್ಟು ಸಂಧಿಸಿ ಮಾಡಿಕೊಂಬ<br/>ಬಂಧಮೋಹಿಗಳ ಪೂಜೆ  ಎಂದೆಂದು ನಿಮ್ಮ ಕಾಣಲರಿಯದು.<br/>ಮತ್ತೆಂತೆಂದೊಡೆ, ಹಿಂದುಮುಂದಿನ ಸಂದೇಹವಳಿದು<br/>ಆನಂದಮುಖನಾಗಿ, ಆಯಾಯ ಕಾಲಕ್ಕೆ ಪೂಜಾರ್ಪಣವ ಪರಿಣಾಮಿಸಿ<br/>ನಿರಂತರಸಾವಧಾನಿಯಾದರೆ ಆತ ನಿಜವೆಂಬೆಗುರುನಿರಂಜನ ಚನ್ನಬಸವಲಿಂಗಾ.</font>"
}