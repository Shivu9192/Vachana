{
    "id": "7680", 
    "vachana": "<font>299<br/>ಆಚಾರನಿಷ್ಠೆಯೆನಗಂಗವಾದಲ್ಲಿ<br/>ಕ್ರಿಯಾದೀಕ್ಷೆಸ್ವರೂಪವಾದ ಆಚಾರಲಿಂಗವೆನ್ನ<br/>ಕರಸ್ಥಲವನಿಂಬುಗೊಂಡು ಬೆಳಗುತಿದ್ದಿತ್ತು ನೋಡಾ.<br/>ಗೌರವನಿಷ್ಠೆಯೆನಗಂಗವಾದಲ್ಲಿ<br/>ಮಂತ್ರದೀಕ್ಷೆಸ್ವರೂಪವಾದ ಗುರುಲಿಂಗವೆನ್ನ<br/>ನಯನಸ್ಥಲವನಿಂಬುಗೊಂಡು ಬೆಳಗುತಿದ್ದಿತ್ತು ನೋಡಾ.<br/>ಶಿವನಿಷ್ಠೆಯೆನಗಂಗವಾದಲ್ಲಿ<br/>ವೇಧಾದೀಕ್ಷೆಸ್ವರೂಪವಾದ ಶಿವಲಿಂಗವೆನ್ನ<br/>ಭೃಕುಟಿಸ್ಥಲವನಿಂಬುಗೊಂಡು ಬೆಳಗುತಿದ್ದಿತ್ತು ನೋಡಾ.<br/>ಚರನಿಷ್ಠೆಯೆನಗಂಗವಾದಲ್ಲಿ<br/>ಬೋಧಾದೀಕ್ಷೆಸ್ವರೂಪವಾದ ಜಂಗಮಲಿಂಗವೆನ್ನ<br/>ಹೃದಯಸ್ಥಲವನಿಂಬುಗೊಂಡು ಬೆಳಗುತಿದ್ದಿತ್ತು ನೋಡಾ.<br/>ಪ್ರಸಾದನಿಷ್ಠೆಯೆನಗಂಗವಾದಲ್ಲಿ<br/>ಪ್ರಸನ್ನದೀಕ್ಷೆಸ್ವರೂಪವಾದ ಪ್ರಸಾದಲಿಂಗವೆನ್ನ<br/>ಮಂತ್ರಸ್ಥಲವನಿಂಬುಗೊಂಡು ಬೆಳಗುತಿದ್ದಿತ್ತು ನೋಡಾ.<br/>ಮಹದನಿಷ್ಠೆಯೆನಗಂಗವಾದಲ್ಲಿ<br/>ನಿರ್ವಾಣದೀಕ್ಷೆಸ್ವರೂಪವಾದ ಮಹಾಲಿಂಗವೆನ್ನ<br/>ಲಯಸ್ಥಲವನಿಂಬುಗೊಂಡು ಬೆಳಗುತಿದ್ದಿತ್ತು ನೋಡಾ.<br/>ಇಂತು ಷಡುನಿಷ್ಠೆಯೆನಗಂಗವಾದಲ್ಲಿ<br/>ಷಡ್ವಿಧಲಿಂಗವೆನ್ನ ಷಡುಸ್ಥಲವನಿಂಬುಗೊಂಡು ಬೆಳಗುತಿರ್ದಬಳಿಕ<br/>ಗುರುನಿರಂಜನ ಚನ್ನಬಸವಲಿಂಗದಲ್ಲಿಮಹಾನುಭಾವಿಮಹೇಶ್ವರನಾದೆನು.</font>"
}