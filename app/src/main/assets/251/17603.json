{
    "id": "17603", 
    "vachana": "<font>222<br/>ಕನಕದ ಮನೆಯೊಳಗೆ ಕಲ್ಪವೃಕ್ಷವ ಬೆಳೆದು<br/>ಕೈಯಲ್ಲಿ ಚಿಂತಾಮಣಿಯಿರಲು,<br/>ಕೈಕೂಲಿಮಾಡಿ ಕಷ್ಟಬಡುವನಂತೆ !<br/>ಸದ್ಗುರುನಾಥನ ಕೃಪೆಯಿಂದೆ ತ್ರಿವಿಧನುಗ್ರಹವೆಂಬಾಲಯದೊಳಗೆ<br/>ಸರ್ವಾಚಾರಸಂಪತ್ತು ಪಸರಿಸಿ,<br/>ಕರಸ್ಥಲದಲ್ಲಿ ಚಿಂತಿತಾರ್ಥವನೀವ ಚಿನ್ಮಯಮೂರುತಿಯಿರಲು,<br/>ಅದನರಿದು ಮುಕ್ತಿಯನೈದಲರಿಯದೆ,<br/>ಬರುಕಾಯನಾಗಿ ಅಷ್ಟಾಂಗಯೋಗದಿಂದೆ ಕಷ್ಟಬಡುವ<br/>ಭ್ರಷ್ಟಭವಿಗಳನೇನೆಂಬೆನಯ್ಯಾ!<br/>ಅದಲ್ಲದೆ ರಾಷ್ಟ್ರದೊಳಗುಳ್ಳ ಕ್ಷೇತ್ರ ಸ್ಥಾವರ<br/>ನದಿಗಳ ಕಂಡು ಬದುಕುವೆನೆಂದು,<br/>ತನುಮನವ ದಂಡಿಸುವ ದಿಂಡಿಯದ್ವೈತರನೆಂತೆಂಬೆನಯ್ಯಾ ?<br/>ನಾಲಿಗಿಲ್ಲದ ರುಚಿಯನರಿದವರುಂಟೆಗುರುನಿರಂಜನ ಚನ್ನಬಸವಲಿಂಗಾ ? </font>"
}