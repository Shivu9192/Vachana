{
    "id": "17603", 
    "vachana": "ಕನಕದ ಮನೆಯೊಳಗೆ ಕಲ್ಪವೃಕ್ಷವ ಬೆಳೆದು\nಕೈಯಲ್ಲಿ ಚಿಂತಾಮಣಿಯಿರಲು,\nಕೈಕೂಲಿಮಾಡಿ ಕಷ್ಟಬಡುವನಂತೆ !\nಸದ್ಗುರುನಾಥನ ಕೃಪೆಯಿಂದೆ ತ್ರಿವಿಧನುಗ್ರಹವೆಂಬಾಲಯದೊಳಗೆ\nಸರ್ವಾಚಾರಸಂಪತ್ತು ಪಸರಿಸಿ,\nಕರಸ್ಥಲದಲ್ಲಿ ಚಿಂತಿತಾರ್ಥವನೀವ ಚಿನ್ಮಯಮೂರುತಿಯಿರಲು,\nಅದನರಿದು ಮುಕ್ತಿಯನೈದಲರಿಯದೆ,\nಬರುಕಾಯನಾಗಿ ಅಷ್ಟಾಂಗಯೋಗದಿಂದೆ ಕಷ್ಟಬಡುವ\nಭ್ರಷ್ಟಭವಿಗಳನೇನೆಂಬೆನಯ್ಯಾ!\nಅದಲ್ಲದೆ ರಾಷ್ಟ್ರದೊಳಗುಳ್ಳ ಕ್ಷೇತ್ರ ಸ್ಥಾವರ\nನದಿಗಳ ಕಂಡು ಬದುಕುವೆನೆಂದು,\nತನುಮನವ ದಂಡಿಸುವ ದಿಂಡಿಯದ್ವೈತರನೆಂತೆಂಬೆನಯ್ಯಾ ?\nನಾಲಿಗಿಲ್ಲದ ರುಚಿಯನರಿದವರುಂಟೆಗುರುನಿರಂಜನ ಚನ್ನಬಸವಲಿಂಗಾ ? \n"
}