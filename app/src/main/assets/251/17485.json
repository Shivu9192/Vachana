{
    "id": "/17485", 
    "vachana": "ಸ್ವಯಾನಂದ ಪರಬ್ರಹ್ಮವೆ \n  ಬಂದೆನಯ್ಯಾ\nನೀನೆಂಬ ಕುಶಲಗತಿಗತಿಶಯವಾಗಿ,\nಅವಧಾರಯ್ಯಾ ಸತ್ತುಚಿತ್ತಾನಂದ ಮೂರ್ತಿಯೇ\nಸ್ಥೂಲ ಸೂಕ್ಷ್ಮ ಕಾರಣವ ನೋಡಯ್ಯಾ.\nಎನ್ನ ಸ್ಥೂಲಾಂಗದ ಸೌಖ್ಯವನು ಕೊಳ್ಳಯ್ಯಾ\nಎನ್ನ ಸದ್ರೂಪಸ್ವರೂಪವಾದ ಗುರುವೆ.\nಎನ್ನ ಸೂP್ಷ್ಮಂಗದ ಸುಲಲಿತಸುಖವ ಕೊಳ್ಳಯ್ಯಾ\nಎನ್ನ ಚಿನ್ನಾದಸ್ವರೂಪವಾದ ಲಿಂಗವೆ.\nಎನ್ನ ಕಾರಣಾಂಗದ ತೃಪ್ತಿ ತನಿರಸವ ಕೊಳ್ಳಯ್ಯಾ\nಎನ್ನ ಆನಂದಸ್ವರೂಪವಾದ ಮಹಾನುಭಾವ ಜಂಗಮವೆ.\nಒಂದೆರಡಾಟವನಾಡುವ ಬಾರಯ್ಯ ಸರಿಯಾಗಿಗುರುನಿರಂಜನ ಚನ್ನಬಸವಲಿಂಗಾ.\n"
}