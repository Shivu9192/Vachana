{
    "id": "17444", 
    "vachana": "<font>63<br/>ಅಯ್ಯಾ, ಸತ್ಪ್ರಕಾಶವೆಂಬ ವಿಭೂತಿಯನರಿದರಿದು ಧರಿಸಿದೆನಾಗಿ<br/>ಗಮನವಳಿದು ಗುರುವಾಣಿಜಾತನೆನಿಸಿದೆನು.<br/>ಚಿತ್ಪ್ರಕಾಶವೆಂಬ ಭಸಿತವನರಿದರಿದು ಧರಿಸಿದೆನಾಗಿ<br/>ಸ್ಥಿತಿಯಳಿದು ಲಿಂಗಸ್ಥಿತಿಯುಕ್ತನೆನಿಸಿದೆನು.<br/>ಆನಂದಪ್ರಕಾಶವೆಂಬ ಭಸ್ಮವನರಿದರಿದು ಧರಿಸಿದೆನಾಗಿ<br/>ಲಯಗೆಟ್ಟು ಜ್ಞಾನ ಜಂಗಮದಲ್ಲಿ ಲಯವೆನಿಸಿದೆನು.<br/>ನಿತ್ಯಪ್ರಕಾಶವೆಂಬ ಕ್ಷಾರವನರಿದರಿದು ಧರಿಸಿದೆನಾಗಿ<br/>ತಿರೋದಾನವಳಿದು ಶಿವಶರಣರಿಗೆ ದಿನದಿನಕ್ಕೆ ಶರಣೆಂದು<br/>ಅನುಭಾವವನರಿದವನೆನಿಸಿದೆನು.<br/>ಪರಿಪೂರ್ಣಪ್ರಕಾಶವೆಂಬ ಕ್ಷಾರವನರಿದರಿದು ಧರಿಸಿದೆನಾಗಿ<br/>ಅನುಗ್ರಹಗೆಟ್ಟು ಗುರುಲಿಂಗಜಂಗಮದನುವಿಡಿದವಧರಿಸುತಿರ್ದವನೆನಿಸಿದೆನು.<br/>ಇಂತು ಪಂಚಬ್ರಹ್ಮಪ್ರಕಾಶಯುಕ್ತವಾದ ಅಖಂಡಪ್ರಕಾಶದ<br/>ಶ್ರೀ ವಿಭೂತಿಯನರಿದರಿದು ಧರಿಸಿದೆನಾಗಿ, ಪಂಚಕೃತ್ಯಂಗಳ ನಷ್ಟವ ಮಾಡಿನಿರಂಜನ ಚನ್ನಬಸವಲಿಂಗಪ್ರಕಾಶವ ನಿತ್ಯಧರಿಸಿದವನೆನಿಸಿದೆನು. </font>"
}