{
    "id": "/18137", 
    "vachana": "ಲೋಕ ಲೌಕಿಕವಿಡಿದು ನಿಂದರೇನು ?\nಕತ್ತಲ ಬೆಳಗ ಕಾಣುವನಲ್ಲದೆ ಕತ್ತಲ ಬೆಳಗಲ್ಲ ನೋಡಾ.\nದೇವತೆಗಳ ಮೂವತ್ತುಮೂರು ಕೋಟಿಯ ಕಾಣುವನಲ್ಲದೆ\nದೇವತೆಗಳು ಮೂವತ್ತುಮೂರುಕೋಟಿಯಲ್ಲ ನೋಡಾ.\nರಾಕ್ಷಸರರುವತ್ತಾರು ಕೋಟಿಯ ಕಾಣುವನಲ್ಲದೆ\nರಾಕ್ಷಸರರುವತ್ತಾರು ಕೋಟಿಯಲ್ಲ ನೋಡಾ.\nಮುನಿಗಳ ಸಂದೋಹವ ಕಾಣುವನಲ್ಲದೆ, ಮುನಿಗಳ ಸಂದೋಹವಲ್ಲ ನೋಡಾ.\nಗುರುನಿರಂಜನ ಚನ್ನಬಸವಲಿಂಗವನು ತೋರದೆ ಕಾಂಬುವನಲ್ಲದೆತೋರಿಕೊಂಬುವನಲ್ಲ ನೋಡಾ ಶರಣನು.\n"
}