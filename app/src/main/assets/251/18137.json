{
    "id": "8137", 
    "vachana": "<font>1098<br/>ಲೋಕ ಲೌಕಿಕವಿಡಿದು ನಿಂದರೇನು ?<br/>ಕತ್ತಲ ಬೆಳಗ ಕಾಣುವನಲ್ಲದೆ ಕತ್ತಲ ಬೆಳಗಲ್ಲ ನೋಡಾ.<br/>ದೇವತೆಗಳ ಮೂವತ್ತುಮೂರು ಕೋಟಿಯ ಕಾಣುವನಲ್ಲದೆ<br/>ದೇವತೆಗಳು ಮೂವತ್ತುಮೂರುಕೋಟಿಯಲ್ಲ ನೋಡಾ.<br/>ರಾಕ್ಷಸರರುವತ್ತಾರು ಕೋಟಿಯ ಕಾಣುವನಲ್ಲದೆ<br/>ರಾಕ್ಷಸರರುವತ್ತಾರು ಕೋಟಿಯಲ್ಲ ನೋಡಾ.<br/>ಮುನಿಗಳ ಸಂದೋಹವ ಕಾಣುವನಲ್ಲದೆ, ಮುನಿಗಳ ಸಂದೋಹವಲ್ಲ ನೋಡಾ.<br/>ಗುರುನಿರಂಜನ ಚನ್ನಬಸವಲಿಂಗವನು ತೋರದೆ ಕಾಂಬುವನಲ್ಲದೆತೋರಿಕೊಂಬುವನಲ್ಲ ನೋಡಾ ಶರಣನು.</font>"
}