{
    "id": "17735", 
    "vachana": "ಪೃಥ್ವಿಯ ಗುಣವೈದರ ಕಳೆಯನುರುಹಿ\nತನ್ನ ಸುಳುಹನಿರಯದನ್ನಕ್ಕರ ಶರಣನಲ್ಲ.\nಅಪ್ಪುವಿನ ಗುಣವೈದರ ಕಳೆಯನುರುಹಿ\nತನ್ನ ಸುಳುಹನರಿಯದನ್ನಕ್ಕರ ಶರಣನಲ್ಲ.\nಅಗ್ನಿಯ ಗುಣವೈದರ ಕಳೆಯನುರುಹಿ\nತನ್ನ ಸುಳುಹನರಿಯದನ್ನಕ್ಕರ ಶರಣನಲ್ಲ.\nವಾಯುವಿನ ಗುಣವೈದರ ಕಳೆಯನುರುಹಿ\nತನ್ನ ಸುಳುಹನರಿಯದನ್ನಕ್ಕರ ಶರಣನಲ್ಲ.\nಆಕಾಶದ ಗುಣವೈದರ ಕಳೆಯನುರುಹಿ\nತನ್ನ ಸುಳುಹನರಿಯದನ್ನಕ್ಕರ ಶರಣನಲ್ಲ.\nಇಂತೀ ಪಂಚಭೂತಾಳಿಯ ತಲೆಯಲ್ಲಿ ಹೊತ್ತು\nನಲಿನಲಿದು ನಡೆಯುತ್ತ ಶರಣರೆನಿಸಿಕೊಂಬ ಶುನಕಜಾತಿಗಳ ನೀತಿಯ ನೋಡಿ\nನಗುತ್ತ ನಡೆವರು ನಿಮ್ಮ ಶರಣರುಗುರುನಿರಂಜನ ಚನ್ನಬಸವಲಿಂಗಾ ನಿಮ್ಮತ್ತ.\n"
}