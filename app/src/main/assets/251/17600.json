{
    "id": "17600", 
    "vachana": "ಸ್ವತಂತ್ರತ್ವಾನುಭಾವವೇ ಅಂಗವಾದ ಮಹೇಶ್ವರನು\nಮಂತ್ರಾತ್ಮಕಸ್ವರೂಪವಾದ ಗುರುಲಿಂಗಸನ್ನಿಹಿತವಾಗಿ,\nಆಚಾರ ಗೌರವ ಲಿಂಗ \n  ಪ್ರಸಾದ ಮಹದ ನಿಷ್ಠೆಯೆಂಬಾರರೊಳುನಿಂದು,\nಕ್ರಿಯಾ e್ಞನ ಚರ್ಯಾಪದತ್ರಯದಿಂದಾಚರಿಸಲರಿಯದೆ\nತನ್ನ ದುರ್ಗುಣಂಗಳ ಮಡುಗಿ ಇತರ ಗುಣವನರಸಿ ಎತ್ತಿತೋರುವ\nಬಿನುಗು ಮೂಕೊರೆಯರನೆಂತು ಮಹೇಶ್ವರರೆನಬಹುದು ?\nಕೀಳುಶಾಸ್ತ್ರವನೋದಿ ಹಾಳುಗೋಷ್ಠಿಯ ಕಲಿತು,\nಬಾಳಬಲ್ಲೆವೆಂದು ಕೂಳಿನಾಸೆಗೆ ದೇವಭಕ್ತರುಗಳ ಹಳಿವುತ್ತ\nತೋಳ ಕುರಿಯ ಕೂಸು ನೆಗೆದಂತೆ ಬಾಳುವರ ತಪ್ಪಿನೊಳಿಕ್ಕಿ\nಅರ್ಥವ ಸೆಳೆದುನುಂಗುವ ಹೇಯಸಂಬಂದಿsಗಳನೆಂತು ಮಹೇಶ್ವರರೆಂಬೆನಯ್ಯಾಗುರುನಿರಂಜನ ಚನ್ನಬಸವಲಿಂಗಾ ?\n"
}