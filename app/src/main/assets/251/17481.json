{
    "id": "/17481", 
    "vachana": "ಪಂಚಾಕ್ಷರಿಯ ಧ್ಯಾನದಿಂದೆ ಪಂಚಭೂತಪ್ರಕೃತಿಯನರಿಯದಿರ್ದೆ.\nಪಂಚಾಕ್ಷರಿಯ ನೆನಹಿನಿಂದೆ ಪಂಚೇಂದ್ರಿಯಪ್ರಕೃತಿಯನರಿಯದಿರ್ದೆ.\nಪಂಚಾಕ್ಷರಿಯ ಧ್ಯಾನದಿಂದೆ ಪಂಚವಿಷಯಪ್ರಕೃತಿಯನರಿಯದಿರ್ದೆ.\nಪಂಚಾಕ್ಷರಿಯ ಸ್ಮರಣೆಯಿಂದೆ ಪಂಚಕರಣಪ್ರಕೃತಿಯನರಿಯದಿರ್ದೆ.\nಪಂಚಾಕ್ಷರಿಯ ಮನನದಿಂದೆ ಪಂಚಪ್ರಾಣವಾಯುವಿನ ಪ್ರಕೃತಿಯನರಿಯದಿರ್ದೆ.\nಗುರುನಿರಂಜನ ಚನ್ನಬಸವಲಿಂಗದಲ್ಲಿಪಂಚಾಕ್ಷರಿಯ ನಿರ್ಧಾರದಿಂದೆ ಪರಮಸುಖಿಯಾಗಿರ್ದೆನು.\n"
}