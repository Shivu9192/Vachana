{
    "id": "18130", 
    "vachana": "<font>1091<br/>ಅಂಗ ಮನ ಪ್ರಾಣ ಹುಸಿಯೆಂಬುದ ಕಂಡೆಯಲ್ಲ ಮೂಗಣ್ಣಿಂದೆ.<br/>ಗುಣವರ್ಗ ಊರ್ಮಿ  ಭೂತೇಂದ್ರಿಯ ಕರಣವಿಷಯಾದಿ<br/>ಸಕಲನಿಃಕಲವೆಲ್ಲ ಹುಸಿಯೆಂಬುದ ಕಂಡೆಯಲ್ಲ ಮೂಗಣ್ಣಿಂದೆ.<br/>ತನುತ್ರಯ ಮಲತ್ರಯ  ಈಷಣತ್ರಯ ಜೀವತ್ರಯ ಅವಸ್ಥಾತ್ರಯವೆಂಬ<br/>ಪಂಚಾದಶ ಮಾಯಾಪಟಲಾದಿ ತಾಮಸವೆಲ್ಲ ಹುಸಿಯೆಂಬುದ<br/>ಕಂಡೆಯಲ್ಲ ಮೂಗಣ್ಣಿಂದೆ.<br/>ಕಂಡೆ ಕಾಣೆ ಬೇಕು ಬೇಡ ನಾನು ನೀನೆಂಬ<br/>ದ್ವಂದ್ವಕರ್ಮದ ಕತ್ತಲೆ  ಹುಸಿಯೆಂಬುದ ಕಂಡೆಯಲ್ಲ ಮೂಗಣ್ಣಿಂದೆ.<br/>ಇಂತಿವೆಲ್ಲ ಕಂಡ ಕಾಣಿಕೆ ನಿಶ್ಚಯವಾದಲ್ಲಿ<br/>ನಿಜ ನಿರ್ವಾಣದ ನಿಲವು  ನೀನೆಂಬೆಗುರುನಿರಂಜನ ಚನ್ನಬಸವಲಿಂಗದಲ್ಲಿ.</font>"
}