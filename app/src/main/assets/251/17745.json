{
    "id": "/17745", 
    "vachana": "ಭುವನದ್ವಯ ತತ್ವದ್ವಯ ವರ್ಣದ್ವಯ ಮಂತ್ರದ್ವಯ\nಕಲಾದ್ವಯ ಪದದ್ವಯ\nನಿರಾಮಯ ನಿರುಪಮಾನಂದ ಸುಖಮಯ ಶರಣ ತಾನು\nಸಾಧ್ಯಾಸಾಧ್ಯ ಗಮನಕ್ಕೆ ಗೋಚರನಾಗಿ,\nಗಮನಾಗಮನ ಗರ್ಭಭರಿತ ಗಂಬಿsೀರ ಗುಣಾರ್ಣವ\nಪರಮಜ್ಯೋತಿರ್ಲಿಂಗವಾಗಿರ್ದನಲ್ಲದೆ\nಪಂಚೇಂದ್ರಿಯವಿಷಯ ಗುಣಭರಿತನಾಗಿ\nಬಲ್ಲಂತೆ ಭುಲ್ಲವಿಸಿ ಚರಿಸುತ್ತ\nಅಲ್ಲಲ್ಲಿಗೊಂದೊಂದು ವ್ರತ ನಿಯಮಂಗಳ ಗಂಟಿಕ್ಕಿಕೊಂಡು\nಬಲೆಯೊಳು ಬಿದ್ದು ಹೋಗುವ ಫಲಪಿಸುಣಿಗಳಂತಲ್ಲ ಕಾಣಾ.\nಗುರುನಿರಂಜನ ಚನ್ನಬಸವಲಿಂಗಾನಿಮ್ಮ ಶರಣನ \n  ಆರಿಗೆಯೂ ಕಾಣಬಾರದು. \n"
}