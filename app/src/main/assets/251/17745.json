{
    "id": "17745", 
    "vachana": "<font>706<br/>ಭುವನದ್ವಯ ತತ್ವದ್ವಯ ವರ್ಣದ್ವಯ ಮಂತ್ರದ್ವಯ<br/>ಕಲಾದ್ವಯ ಪದದ್ವಯ<br/>ನಿರಾಮಯ ನಿರುಪಮಾನಂದ ಸುಖಮಯ ಶರಣ ತಾನು<br/>ಸಾಧ್ಯಾಸಾಧ್ಯ ಗಮನಕ್ಕೆ ಗೋಚರನಾಗಿ,<br/>ಗಮನಾಗಮನ ಗರ್ಭಭರಿತ ಗಂಬಿsೀರ ಗುಣಾರ್ಣವ<br/>ಪರಮಜ್ಯೋತಿರ್ಲಿಂಗವಾಗಿರ್ದನಲ್ಲದೆ<br/>ಪಂಚೇಂದ್ರಿಯವಿಷಯ ಗುಣಭರಿತನಾಗಿ<br/>ಬಲ್ಲಂತೆ ಭುಲ್ಲವಿಸಿ ಚರಿಸುತ್ತ<br/>ಅಲ್ಲಲ್ಲಿಗೊಂದೊಂದು ವ್ರತ ನಿಯಮಂಗಳ ಗಂಟಿಕ್ಕಿಕೊಂಡು<br/>ಬಲೆಯೊಳು ಬಿದ್ದು ಹೋಗುವ ಫಲಪಿಸುಣಿಗಳಂತಲ್ಲ ಕಾಣಾ.<br/>ಗುರುನಿರಂಜನ ಚನ್ನಬಸವಲಿಂಗಾನಿಮ್ಮ ಶರಣನ ಪರಿ  ಆರಿಗೆಯೂ ಕಾಣಬಾರದು. </font>"
}