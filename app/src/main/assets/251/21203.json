{
    "id": "21203", 
    "vachana": "<font>375ಪೃಥ್ವಿಯಂಶವನಳಿದು ಆಚಾರಲಿಂಗವನರಿದು,ಸುಚಿತ್ತವೆಂಬ ಹಸ್ತದಿಂದೆ ಶ್ರದ್ಧೆಯುಕ್ತವಾಗಿಅರ್ಪಿಸಿಕೊಳ್ಳಬಲ್ಲರೆ ಪ್ರಸಾದಿಯಯ್ಯಾ.ಅಪ್ಪುವಿನಂಶವನಳಿದು ಗುರುಲಿಂಗವನರಿದುಸುಬುದ್ಧಿಯೆಂಬ ಹಸ್ತದಿಂದೆ ನೈಷ್ಠಿಕಾಯುಕ್ತವಾಗಿಅರ್ಪಿಸಿಕೊಳ್ಳಬಲ್ಲರೆ ಪ್ರಸಾದಿಯಯ್ಯಾಅಗ್ನಿಯಂಶವನಳಿದು ಶಿವಲಿಂಗವನರಿದುನಿರಹಂಕಾರವೆಂಬ ಹಸ್ತದಿಂದೆ ಸಾವಧಾನಯುಕ್ತವಾಗಿಅರ್ಪಿಸಿಕೊಳ್ಳಬಲ್ಲರೆ ಪ್ರಸಾದಿಯಯ್ಯಾ.ವಾಯುವಿನಂಶವನಳಿದು ಜಂಗಮಲಿಂಗವನರಿದುಸುಮನವೆಂಬ ಹಸ್ತದಿಂದೆ ಅನುಭಾವಯುಕ್ತವಾಗಿಅರ್ಪಿಸಿಕೊಳ್ಳಬಲ್ಲರೆ ಪ್ರಸಾದಿಯಯ್ಯಾ.ಆಕಾಶದಂಶವನಳಿದು ಪ್ರಸಾದಲಿಂಗವನರಿದುಸುಜ್ಞಾನವೆಂಬ ಹಸ್ತದಿಂದೆ ಆನಂದಯುಕ್ತವಾಗಿಅರ್ಪಿಸಿಕೊಳ್ಳಬಲ್ಲರೆ ಪ್ರಸಾದಿಯಯ್ಯಾ.ಇಂತು ಪಂಚತತ್ವಪ್ರಕೃತಿಯನಳಿದುಗುರುನಿರಂಜನ ಚನ್ನಬಸವಲಿಂಗವನರಿದು ಸದ್ಭಾವವೆಂಬ ಹಸ್ತದಿಂದೆಸಮರಸಯುಕ್ತವಾಗಿ ಅರ್ಪಿಸಿಕೊಳ್ಳಬಲ್ಲರೆ ಪ್ರಸಾದಿಯಯ್ಯ.</font>"
}