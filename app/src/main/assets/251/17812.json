{
    "id": "17812", 
    "vachana": "<font>773<br/>ಸುಜ್ಞಾನದಲ್ಲಿ ಮುಳುಗಿ ನಡೆದ ಶರಣ<br/>ಕಾಮದಲ್ಲಿ ಮುಳುಗುವನಲ್ಲ, ಕ್ರೋಧದಲ್ಲಿ ಮುಳುಗುವನಲ್ಲ,<br/>ಲೋಭದಲ್ಲಿ ಮುಳುಗುವನಲ್ಲ, ಮೋಹದಲ್ಲಿ ಮುಳುಗುವನಲ್ಲ,<br/>ಮದದಲ್ಲಿ ಮುಳುಗುವನಲ್ಲ, ಮತ್ಸರದಲ್ಲಿ ಮುಳುಗುವನಲ್ಲ.<br/>ಮತ್ತೆಂತೆಂದೊಡೆ, ಕಾಮವ ಶಿವಾನುಭಾವಿಗಳಲ್ಲಿಟ್ಟು,<br/>ಕ್ರೋಧವ ತನುಪ್ರಕೃತಿಯ ಮೇಲಿಟ್ಟು,<br/>ಲೋಭವ ಪಾದೋದಕ ಪ್ರಸಾದದಲ್ಲಿಟ್ಟು,<br/>ಮೋಹವನು ಗುರುಲಿಂಗಜಂಗಮದಲ್ಲಿಟ್ಟು,<br/>ಮದವನು ಮಾಯಾಪ್ರಕೃತಿಯ ಮೇಲಿಟ್ಟು,<br/>ಮತ್ಸರವನು ಮಲತ್ರಯದ ಮೇಲಿಟ್ಟು,ಗುರುನಿರಂಜನ ಚನ್ನಬಸವಲಿಂಗದಂಗದಲ್ಲಿ ಮುಳುಗಿರ್ದನು.</font>"
}