{
    "id": "1247", 
    "vachana": "<font>419ಅಯ್ಯಾ, ನಿಮ್ಮ ಕಾಯದನುವಿಡಿದಖಿಳಸುಖವನಿಮ್ಮ ಲಾಂಛನಕ್ಕೀಯದೆ ಎನ್ನ ಪೂರ್ವಪ್ರಕೃತಿಗಿತ್ತೆನ್ನ ಸುಖವನರಿದೆನಾದರೆಮುಂದೆ ಕಿಲ್ಬಿಷದಗತಿಯೆಂಬುದ ಬಲ್ಲೆನಯ್ಯಾ.ಅಯ್ಯಾ, ನಿಮ್ಮ ಮನದನುವಿಡಿದಖಿಳಸುಖವನಿಮ್ಮ ಲಾಂಛನಕ್ಕೀಯದೆ ಪೂರ್ವಪ್ರಕೃತಿಗಿತ್ತೆನ್ನ ಸುಖವನರಿದೆನಾದರೆಮುಂದೆ ನರಕದಗತಿಯೆಂಬುದ ಬಲ್ಲೆನಯ್ಯಾ.ಅಯ್ಯಾ. ನಿಮ್ಮ ಲಾಂಛನಕ್ಕೀಯದೆ ಪೂರ್ವಪ್ರಕೃತಿಗಿತ್ತೆನ್ನ ಸುಖವನರಿದೆನಾದರೆಮುಂದೆ ವೈತರಣಿಗತಿಯೆಂಬುದ ಬಲ್ಲೆನಯ್ಯಾ.ಗುರುನಿರಂಜನ ಚನ್ನಬಸವಲಿಂಗಾನಿಮ್ಮಾತ್ಮದಿ ಸಕಲತತ್ವಯುಕ್ತಸೌಖ್ಯವ ನಿಮಗೀಯದೆ ಸುಖಿಸಿದರೆಅಘೋರನರಕವೆಂಬುದ ಕಂಡು ಕೇಳಿ ಮೊರೆಹೊಕ್ಕು ಮಾಡಿದೆನಯ್ಯಾ.</font>"
}