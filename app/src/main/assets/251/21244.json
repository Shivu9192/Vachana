{
    "id": "21244", 
    "vachana": "<font>416ಅತ್ತಿತ್ತರಿಯದ ನಿತ್ಯಾನಂದಪ್ರಸಾದಿಯ ಚಿತ್ತವಾಚಾರಲಿಂಗಕ್ಕರ್ಪಿತವಾಗಿಮಿಥ್ಯವನರಿಯದು ನೋಡಾ.ತನುಭಾವಶೂನ್ಯ ಘನಪ್ರಸಾದಿಯ ಬುದ್ಧಿ ಗುರುಲಿಂಗಕರ್ಪಿತವಾಗಿಪರವನೆಣಿಸದು ನೋಡಾ.ಷೋಡಶಮದವಳಿದುಳಿದ ಮಹಾಪ್ರಸಾದಿಯ ಅಹಂಕಾರಶಿವಲಿಂಗಕರ್ಪಿತವಾಗಿ ಅಹಮಮತೆಯನರಿಯದು ನೋಡಾ.ಸಂಕಲ್ಪ ವಿಕಲ್ಪ ವಿರಹಿತ ಪ್ರಸಾದಿಯ ಮನ ಜಂಗಮಲಿಂಗಕ್ಕರ್ಪಿತವಾಗಿಮನತ್ರಯದ ಮಸಕ  ಹಿಡಿಯದು ನೋಡಾ.ತ್ರಿಪುಟಿ ಶೂನ್ಯ  ಚಿನುಮಯಾನಂದಪ್ರಸಾದಿಯ ಜ್ಞಾನಪ್ರಸಾದಲಿಂಗಕ್ಕರ್ಪಿತವಾಗಿ ಮಾಯಾವಿಷಯವನರಿಯದು ನೋಡಾ.ಸಮರಸಾನುಭಾವಪ್ರಸಾದಿಯ ಭಾವ ಮಹಾಲಿಂಗಕ್ಕರ್ಪಿತವಾಗಿವಿಪರೀತಭ್ರಮೆಯನರಿಯದು ನೋಡಾ.ಪರಮನಿಷ್ಠೆ ಮಾಹೇಶ್ವರ ಭಾವ ಗುರುನಿರಂಜನ ಚನ್ನಬಸವಲಿಂಗಕ್ಕಂಗವಾಗಿಇತರನಂಗಯಿಸಲರಿಯದು ನೋಡಾ.</font>"
}