{
    "id": "7459", 
    "vachana": "<font>78<br/>ಅಯ್ಯಾ, ಮಹದಾನಂದ ಸದ್ಗುರುವಿತ್ತ,<br/>ಪರಮಾಚಾರ ಪರಿಪೂರ್ಣೈಶ್ವರ್ಯವೆಂಬ ಪರಮರುದ್ರಾಕ್ಷಿಯ<br/>ಎಂಟೇಳು ಮಣಿಮಾಲೆಯನು ಲಿಂಗಕ್ಕೆ ಧರಿಸಿ,<br/>ಒಂಬತ್ತು ಮಣಿಮಾಲೆಯನು ಲಿಂಗಕ್ಕೆ ಧರಿಸಿ<br/>ಲಿಂಗಭಕ್ತನಾದೆನಯ್ಯಾ.<br/>ಒಂದೆಂಟು ಮಣಿಮಾಲೆಯ ಲಿಂಗಕ್ಕೆ ಧರಿಸಿ,<br/>ಒಂದೆಂಟು ಮಣಿಯ ಆನು  ಧರಿಸಿ ಲಿಂಗಮಹೇಶ್ವರನಾದೆನಯ್ಯಾ.<br/>ಒಂದಾರು ಮಾಲೆಯ ಲಿಂಗಕ್ಕಿತ್ತು,<br/>ಮೂರಾರು ಮಾಲೆಯ ಆನು  ಧರಿಸಿ ಶಿವಪ್ರಸಾದಿಯಾದೆನಯ್ಯಾ.<br/>ಒಂದು ನಾಲ್ಕು ಮಾಲೆಯ ಲಿಂಗಕ್ಕಿತ್ತು,<br/>ಹನ್ನೆರಡು ಮಾಲೆಯ ಆನು  ಧರಿಸಿ ಪ್ರಾಣಲಿಂಗಿಯಾದೆನಯ್ಯಾ.<br/>ಒಂದು ಮೂರು ಮಾಲೆಯ ಲಿಂಗಕ್ಕಿತ್ತು,<br/>ಆರು ಮೂರು ಮಾಲೆಯ ಆನು  ಧರಿಸಿ ಶಿವಶರಣನಾದೆನಯ್ಯಾ.<br/>ಒಂದು ಮೂರು ಮಾಲೆಯ ಲಿಂಗಕ್ಕಿತ್ತು,<br/>ಮೂರು ಮೂರು ಮೂರು ಮಾಲೆಯ ಆನು  ಧರಿಸಿ ಲಿಂಗೈಕ್ಯನಾದೆನಯ್ಯಾ.<br/>ಇಂತು ಸರ್ವಾಂಗದಲ್ಲಿ ಧರಿಸಿ<br/>ನಿರಂಜನ ಚನ್ನಬಸವಲಿಂಗಾಂಗಸ್ಥಲಕುಳವನರಿದುಸುಖಿಯಾಗಿರ್ದೆನಯ್ಯಾ.</font>"
}