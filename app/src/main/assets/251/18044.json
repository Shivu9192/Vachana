{
    "id": "18044", 
    "vachana": "ಮೂಲಾನಕ್ಷತ್ರದಲ್ಲಿ ಮನೆಯ ಸಾರಣೆಯ ಮಾಡಿ,\nಜೇಷ್ಠಾನಕ್ಷತ್ರದ ಬರವ ಹಾರೈಸಿ ಬಂದಲ್ಲಿ\nಶ್ರವಣಾನಕ್ಷತ್ರಗೂಡಿ ಗಾಳಿಯನೈದಿತ್ತು.\nಪೂರ್ವದಿಕ್ಕಿಲಿ ಹಸ್ತಾನಕ್ಷತ್ರವೊಡ್ಡಿಬಂದುದ ಮೇಲೆ ನಕ್ಷತ್ರದಿಂ ನೋಡಿ ಬಂದು,\nಶತತಾರೆ ಆರಿದ್ರಿ ಬೆದೆಯನರಿದು ಮೂರು ತಾಳಿನ ಕೂರಿಗೆಯಲ್ಲಿ ಬಿತ್ತಲು\nಪುನರ್ವಸುನಕ್ಷತ್ರ ವೃಷ್ಟಿಗರೆಯಿತ್ತು.\nಭೂಮ್ಯಾದಿ \n  ಸಂಪು ತಂಪುಗೊಂಡಿತ್ತು.\nಪೈರು ವಿಚಿತ್ರ ಬೆಳೆ ನಿಂದಿತ್ತು ಹುಬ್ಬಿನಕ್ಷತ್ರದಲ್ಲಿ.\nಉತ್ರಿ ಚಿತ್ತಿ ಸ್ವಾತಿಯಾದರೆಗುರುನಿರಂಜನ ಚನ್ನಬಸವಲಿಂಗಕ್ಕೆ ದಾಸೋಹ ಸಮನಿಸಿತ್ತು. \n"
}