{
    "id": "17541", 
    "vachana": "<font>160<br/>ಅಭೇದನಖಂಡ ಪರಶಿವಲಿಂಗವೆನ್ನ ಕುರಿತು,<br/>ಸುಭೇದಸುಪ್ರಕಾಶತ್ರಯವಾಗಿ,<br/>ಕ್ರಿಯಾಪಾದ, ಜ್ಞಾನಪಾದ, ಚರ್ಯಾಪಾದವೆಂಬ<br/>ಪಾದತ್ರಯಕ್ಕನುಗೈದು ಬಂದಲ್ಲಿ,<br/>ಕರಣತ್ರಯ ಕರ್ಮವಿರಹಿತನಾಗಿ,<br/>ಕಾರ್ಯದಿಂದರ್ಚಿಸಿ ಮಾಡಿ ಆನಂದಿಸುವೆ<br/>ಗುರುವಿನೊಳು ಲಿಂಗಜಂಗಮವ ಕಂಡು.<br/>ಮನದಿಂದರ್ಚಿಸಿ ಮಾಡಿ ಆನಂದಿಸುವೆ<br/>ಲಿಂಗದಲ್ಲಿ ಜಂಗಮಗುರುವ ಕಂಡು.<br/>ಪ್ರಾಣದಲ್ಲಿ ಅರ್ಚಿಸಿ ಮಾಡಿ ಆನಂದಿಸುವೆ<br/>ಜಂಗಮದಲ್ಲಿ ಗುರುಲಿಂಗವ ಕಂಡು.ಅರ್ಥ ಪ್ರಾಣ ಅಭಿಮಾನವಿಲ್ಲ ಗುರುನಿರಂಜನ ಚನ್ನಬಸವಲಿಂಗ. </font>"
}