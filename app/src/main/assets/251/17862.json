{
    "id": "17862", 
    "vachana": "<font>823<br/>ಸ್ಥೂಲತನುವಿನ ಜಾಗ್ರಾವಸ್ಥೆಯ ಸಂಸಾರಸಾಗರದಲ್ಲಿ<br/>ಮುಳುಗಿಪ್ಪ ಪ್ರಾಣಿಗಳು ತಾವು<br/>ಇಷ್ಟಲಿಂಗೈಕ್ಯವನೆತ್ತ ಬಲ್ಲರು ಹೇಳಾ !<br/>ಸೂಕ್ಷ್ಮ ತನುವಿನ ಸ್ವಪ್ನಾವಸ್ಥೆಯ ಮಾಯಾಮೋಹದಲ್ಲಿ<br/>ಮುಳುಗಿಪ್ಪ ಮನುಜರು ತಾವು<br/>ಪ್ರಾಣಲಿಂಗೈಕ್ಯವನೆತಕ್ತ ಬಲ್ಲರು ಹೇಳಾ !<br/>ಕಾರಣತನುವಿನ ಸುಷುಪ್ತಾವಸ್ಥೆ ತಾಮಸ  ಭ್ರಾಂತಿಯಲ್ಲಿ<br/>ಮುಳುಗಿಪ್ಪ ಆತ್ಮರು ತಾವು<br/>ಭಾವಲಿಂಗೈಕ್ಯವನೆತ್ತ ಬಲ್ಲರು ಹೇಳಾ !<br/>ಅವಸ್ಥಾತ್ರಯದಲ್ಲಿ ಜೀವನತ್ರಯದಿಂದೆ ವರ್ತಿಸುವ ಲೌಕಿಕರಿಗೆ<br/>ಏಕೈಕ್ಯದ ಹೊಲಬು  ಎಂದಿಗೂಇಲ್ಲ ಕಾಣಾ ಗುರುನಿರಂಜನ ಚನ್ನಬಸವಲಿಂಗಾ.</font>"
}