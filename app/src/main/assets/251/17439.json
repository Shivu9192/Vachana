{
    "id": "17439", 
    "vachana": "ಅವಿರಳಪರಶಿವಲಿಂಗಕ್ಕೆ\nಕ್ರಿಯಾಶಕ್ತಿ ಪಾದಸೇವೆಯ ಮಾಡುತಿರ್ದಳು\nಆಚಾರಲಿಂಗವೆನ್ನ ಪ್ರಾಣನಾಥನೆಂದು.\ne್ಞನಶಕ್ತಿಯು ಸವಿನಯಮಾತಿನಿಂದ ಮಜ್ಜನಮಾಡಿಸುತ್ತಿಹಳು\nಗುರುಲಿಂಗವೆನ್ನ ಪ್ರಾಣನಾಥನೆಂದು.\nಇಚ್ಫಾಶಕ್ತಿಯು ಇಚ್ಫೆಯ ಗ್ರಹಿಸುತ್ತಿಹಳು\nಶಿವಲಿಂಗವೆನ್ನ ಪ್ರಾಣನಾಥನೆಂದು.\nಆದಿಶಕ್ತಿಯು ಪೂಜಾನುಕೂಲೆಯಾಗಿಹಳು\nಜಂಗಮಲಿಂಗವೆನ್ನ ಪ್ರಾಣನಾಥನೆಂದು.\nಪರಶಕ್ತಿಯು ಮಂತ್ರ ಧ್ಯಾನ ಜಪ ಸ್ತೋತ್ರದಿಂದ ಸ್ತುತಿಯಮಾಡುತ್ತಿಹಳು\nಪ್ರಸಾದಲಿಂಗವೆನ್ನ ಪ್ರಾಣನಾಥನೆಂದು.\nಚಿಚ್ಛಿಕ್ತಿಯು ಪರಮಸುಖಾನಂದವ ತೋರುತ್ತಿಹಳು\nಮಹಾಲಿಂಗವೆನ್ನ ಪ್ರಾಣನಾಥನೆಂದು.\nಇಂತು ಷಡ್ವಿಧಶಕ್ತಿಯರೆನ್ನಲ್ಲಿ ನಿಂದು,\nನಿರಂಜನ ಚನ್ನಬಸವಲಿಂಗವೆನ್ನ ಪ್ರಾಣನಾಥನೆಂದುಕರಸ್ಥಲವಿಡಿದಾನಂದಿಸುತ್ತಿಹರು.\n"
}