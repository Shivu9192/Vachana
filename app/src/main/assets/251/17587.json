{
    "id": "17587", 
    "vachana": "ಅಪ್ರತಿಮ ಅಖಂಡ ಪರಶಿವಾನಂದ ಸಕಳನಿಃಕಳನು\nತನ್ನ ಸರ್ವಾಚಾರಸಂಪತ್ತಿನೊಳಗಿರ್ದು,\nಭಿನ್ನವಿಲ್ಲದೆ ಗುರುಲಿಂಗಜಂಗಮಕ್ಕರಿದು ಮಾಡುವಲ್ಲಿ,\nಅತ್ತಣಿತ್ತಣಿಂದೆತ್ತಿ ಬಂದು ಬೆರಸಿದ ಕತ್ತಲೆವೆರಸಿ ಚರಿಸುವ\nಷಟ್‍ಸ್ಥಲದ ಭಕ್ತ ಮಹೇಶ್ವರರುಗಳ ಮಿಥ್ಯವ ಜರೆದು ತೊಳೆಯುತ್ತ,\nಚಿತ್ತನಿರ್ಮಲಮಾಡೆತ್ತಿ ತೋರುತ್ತ,\nನಡೆಸಿ ನಡೆವ ಸತ್ಯಸದಾಚಾರವೆ ಕರ್ತುಮಹೇಶ್ವರ ಅದು ತಾನೆಯೆಂಬೆನಯ್ಯಾಗುರುನಿರಂಜನ ಚನ್ನಬಸವಲಿಂಗಾ.\n"
}