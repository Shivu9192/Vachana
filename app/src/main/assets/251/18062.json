{
    "id": "18062", 
    "vachana": "<font>1023<br/>ತನುವಿನಂತೆ ತನು, ಮನದಂತೆ ಮನ, ಪ್ರಾಣದಂತೆ ಪ್ರಾಣ,<br/>ಭಾವದಂತೆ ಭಾವ, ನಡೆಯಂತೆ ನಡೆ, ನುಡಿಯಂತೆ ನುಡಿ,<br/>ಹೇಗೆ ಇರ್ದಂತೆ ಹಾಗೆ ಇರ್ದು ನಾವು ಆದಿಯಿಂದೆ ಅನಾದಿಯ ಕಂಡೆವು.<br/>ಅನುಪಮ ಗತಿಮತಿಗಳೆಂಬ ನುಡಿ ನಿಮ್ಮನು ತೊರೆಯದಿಹವೆ ?<br/>ಕಿಚ್ಚಿನೊಳಗಿಕ್ಕದಿಹವೆ ? ಪಿಶಾಚಿಯ ಮಾಡದಿಹವೆ ?<br/>ಭ್ರಮಣಗೊಳಿಸದಿಹವೆ ? ದುರ್ಗತಿಗಿಕ್ಕದಿಹವೆ ? ನಾಲಿಗೆಯ ಸೀಳದಿಹವೆ ?<br/>ನುಡಿದಂತೆ ಹಿಡಿದು ನಡೆವರೆ ಶರಣರೆಂಬೆ ಕಾಣಾಗುರುನಿರಂಜನ ಚನ್ನಬಸವಲಿಂಗಾ.</font>"
}