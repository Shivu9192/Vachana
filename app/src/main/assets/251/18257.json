{
    "id": "/18257", 
    "vachana": "e್ಞನಿಗುರುವರನ ಕರಕಂಜೋದಯ ಶರಣ\nತನ್ನ ಕರಕಂಜದೊಳಿಷ್ಟಗುರುವರನರಿದು,\nಸುe್ಞನಪ್ರಭೆಯೊಳಗೆ ಸುಳಿದಾಡುವ ಪರಿಯ ನೋಡಾ.\nಪೃಥ್ವಿಯಂಗವ ಧರಿಸಿ ಪಂಚಾಚಾರವಿಡಿದು\nಸಂಚರಿಸುವ ಭಕ್ತನ ಸವಿಯ ನೋಡಾ.\nಅಪ್ಪುವಿನಂಗವ ಧರಿಸಿ ನಿಷ್ಪತ್ತಿ ನಿಜವಿಡಿದು\nನಿರ್ಮಲ ಗಮನದೊಳೊಪ್ಪುವ ನಿಲುವಿನ ನಿಃಕಳಂಕವ ನೋಡಾ.\nತೇಜಾಂಗವ ಧರಿಸಿ ಮಾಜದರುವಿಡಿದು\nಸೋಜಿಗಸುಖವಿತ್ತು ಕೊಂಬ ಸಾವಧಾನಿಯ ಸಮ್ಮಿಶ್ರವ ನೋಡಾ.\nಅನಿಲಂಗವ ಧರಿಸಿ ಯಜನದನುವರಿವಿಡಿದು \n  ಭಾವವನಳಿದು\nಮೂಜಗವರಿದು ಬೆಳಗುವ ಕಳೆವರನ ನೋಡಾ.\nಅಂಬರಂಗವ ಧರಿಸಿ ಪರನಾದ ಪ್ರಭೆವಿಡಿದು\nಚಿದ್ವೈತ ಗಮನಾದ್ವೈತ ಸುಖಸಂಬಂಧದ ಸುಳುಹ ನೋಡಾ.\nಆತ್ಮಾಂಗವ ಧರಿಸಿ ಅನನ್ಯಕಳೆವಿಡಿದು ಸಮರಸದೊಳಿಪ್ಪ\nಸದ್ಭಕ್ತನ ಚರಾಂಗದಲ್ಲಿ ಬೆಳಗುವಚನ್ನಬಸವಲಿಂಗದ ನಿಲುವ ನೋಡಾ.\n"
}