{
    "id": "/17769", 
    "vachana": "ಕಲ್ಯಾಣವೆಂಬ ಪಟ್ಟಣದಲ್ಲಿ ಅಸಖ್ಯಾಂತ\nಮಹಾಗಣಂಗಳಿಗಾಶ್ರಯಸ್ಥಾನವಾದ\nತ್ರಿಪುರಾಂತಕೇಶ್ವರನ ಆಲಯ.\nಅಲ್ಲಿ ಲಕ್ಷದ ಮೇಲೆ ತೊಂಬತ್ತಾರು ಸಾವಿರ\nಜಂಗಮಾರಾಧನೆ ನಿತ್ಯವಾಗಿ ಒಪ್ಪುತಿಪ್ಪುದು.\nಬಸವಣ್ಣನ ಮನೆಯಲ್ಲಿ ಎರಡು ಲಕ್ಷ ನಾಲ್ಕುಸಾವಿರ\nಪರಿಪೂರ್ಣಾರಾಧನೆ ನಿತ್ಯವಾಗಿಪ್ಪುದು.\nಮಡಿವಾಳಯ್ಯನ ಆಲಯದಲ್ಲಿ\nಮೂರು ಲಕ್ಷ ಒಂದು ಸಾವಿರ ಮಹಾರಾಧನೆ ನಿತ್ಯವಾಗಿಪ್ಪುದು.\nಮರುಳುಶಂಕರದೇವರಾಲಯದಲ್ಲಿ\nನಾಲ್ಕುಲಕ್ಷನೂರು ಆರಾಧನೆ ನಿತ್ಯವಾಗಿಪ್ಪುದು.\nಸಿದ್ಧರಾಮದೇವರಾಲಯದಲ್ಲಿ ಐದುಲಕ್ಷನೂರಾರಾಧನೆ ನಿತ್ಯವಾಗಿಪ್ಪುದು.\nಉರಿಲಿಂಗಪೆದ್ದಣ್ಣಗಳಾಲಯದಲ್ಲಿ ಆರುಲಕ್ಷನೂರಾರಾಧನೆ ನಿತ್ಯವಾಗಿಪ್ಪುದು.\nಘಟ್ಟಿವಾಳಯ್ಯಗಳಾಲಯದಲ್ಲಿ ಇಂತೀ ಘನದಾಸೋಹದ\nಮಹದಾನಂದದುಳುಮೆಯಾದ ಶೇಷಪ್ರಸಾದವನುಂಡು\nಸುಖಿಸಿ ಪರಮಪರಿಣಾಮಿಯಾಗಿರ್ದೆನುಗುರುನಿರಂಜನ ಚನ್ನಬಸವಲಿಂಗದಲ್ಲಿ.\n"
}