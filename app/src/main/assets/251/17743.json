{
    "id": "17743", 
    "vachana": "ಮಾರ್ಗಕ್ರಿಯೆಗಳನೊಳಕೊಂಡು\nಮೀರಿದಕ್ರಿಯೆಯಲ್ಲಿ ನಿಂದ ಪರಮಾನಂದ ಶರಣಂಗೆ\nಲೋಕದ ನಡೆ ಲೋಕದ ನುಡಿ ಲೋಕದ ಪ್ರಪಂಚಗಳೆಂಬ\nಖಂಡಿತಕರ್ಮಗಳೇನೂ ಇಲ್ಲ ನೋಡಾ.\nಅಖಂಡ ಅನುಪಮಸುಖಿ ಈ ವರ್ಮವನರಿಯಲರಿಯದೆ\nಕಂಡವರ ಕಂಡು ಒಂದು ಕುರುಹವಿಡಿದು\nಮನಸಿಗೆ ಬಂದಂತೆ ವಾರ ತಿಥಿ ನಕ್ಷತ್ರ ಮಾಸ ವರುಷವಿಡಿದು\nನೇಮವಿಟ್ಟು \n  ನಿಯಮವಿಟ್ಟಾರ್ಚನೆ ನಿಯಮಾರ್ಪಣವೆಂದು\nಕೆಟ್ಟ ಭಾವದಲ್ಲಾಡುವ ಸೊಟ್ಟಕರ್ಮಾಳಿಗಳ ಕಂಡು\nಎನಗೆ ಚೋದ್ಯವಾಯಿತ್ತು ಕಾಣಾಗುರುನಿರಂಜನ ಚನ್ನಬಸವಲಿಂಗಾ.\n"
}