{
    "id": "17441", 
    "vachana": "<font>60<br/>ಅಯ್ಯಾ, ಎನ್ನ ಕಾಲಕರ್ಮವ ಕಳೆದ ಕರುಣಾಸಾಗರಲಿಂಗವೇ ಶರಣು ಶರಣು.<br/>ಎನ್ನ ಕರವ ನಿರ್ಮಲಮಾಡಿದ ನಿಜಲಿಂಗವೇ ಶರಣು ಶರಣು.<br/>ಎನ್ನ ನಾಸಿಕದ ವಾಸನೆಯನಳಿದ ಶೇಷಲಿಂಗವೇ ಶರಣು ಶರಣು.<br/>ಎನ್ನ ಜಿಹ್ವೆಯ ಕಲ್ಮಷವ ಕಳೆದ ಘನಮಹಾಲಿಂಗವೇ ಶರಣು ಶರಣು.<br/>ಎನ್ನ ಕಂಗಳ  ಕತ್ತಲೆಯ ಕಳೆದ ಮಂಗಳಮಹಾಲಿಂಗವೇ ಶರಣು ಶರಣು.<br/>ಎನ್ನ ತ್ವಕ್ಕಿನ ಆಕಾರವನಳಿದ ಚಿತ್ಕಲಾಲಿಂಗವೇ ಶರಣು ಶರಣು.<br/>ಎನ್ನ ಕರ್ಣದ ದೋಷವ ಪರಿದ ಪರಮಲಿಂಗವೇ ಶರಣು ಶರಣು.<br/>ಎನ್ನ ಹೃದಯದ ಕಳವಳವನಳಿದ ಅನುಪಮಲಿಂಗವೇ ಶರಣು ಶರಣು.<br/>ಇಂತು ಎನ್ನ ಸರ್ವಾಂಗದ ಗರ್ವಾದಿಗಳನಳಿದು ನಿರಂತರ ಕರಸ್ಥಲಕ್ಕನುವಾದ<br/>ನಿರಂಜನ ಚನ್ನಬಸವಲಿಂಗವೇನಿಮಗೆ ಶರಣು ಶರಣೆಂದು ಬದುಕಿದೆನಯ್ಯಾ.</font>"
}