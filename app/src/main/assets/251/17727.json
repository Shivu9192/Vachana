{
    "id": "17727", 
    "vachana": "<font>688<br/>ಅಯ್ಯಾ, ನಿನ್ನನೊಂದುಮುಖದಲ್ಲಿ ಅರ್ಚಿಸುವೆನೆ ?<br/>ಎನ್ನ ಶ್ರದ್ಭೆ ಆನಂದಭಕ್ತಿಯೊಳೊಡವೆರೆದುದಾಗಿ<br/>ಭಕ್ತಿಸ್ಥಲವೆನಗಿಲ್ಲವಯ್ಯಾ.<br/>ಮತ್ತೊಂದುಮುಖದಲ್ಲರ್ಚಿಸುವೆನೆ ?<br/>ಎನ್ನ ನಿಷ್ಠೆ ಆನಂದಭಕ್ತಿಯೊಳೊಡವೆರೆದುದಾಗಿ<br/>ಮಹೇಶ್ವರಸ್ಥಲವೆನಗಿಲ್ಲವಯ್ಯಾ.<br/>ಮತ್ತೊಂದುಮುಖದಲ್ಲರ್ಚಿಸುವೆನೆ ?<br/>ಎನ್ನ ಸಾವಧಾನ  ಆನಂದಭಕ್ತಿಯೊಳೊಡವೆರೆದುದಾಗಿ<br/>ಪ್ರಸಾದಿಸ್ಥಲವೆನಗಿಲ್ಲವಯ್ಯಾ.<br/>ಮತ್ತೊಂದುಮುಖದಲ್ಲರ್ಚಿಸುವೆನೆ ?<br/>ಎನ್ನ ಅನುಭಾವ ಆನಂದಭಕ್ತಿಯೊಳೊಡವೆರೆದುದಾಗಿ<br/>ಪ್ರಾಣಲಿಂಗಿಸ್ಥಲವೆನಗಿಲ್ಲವಯ್ಯಾ.<br/>ಮತ್ತೊಂದುಮುಖದಲ್ಲರ್ಚಿಸುವೆನೆ ?<br/>ಎನ್ನ ಸಮರಸ ಆನಂದಭಕ್ತಿಯೊಳೊಡವೆರೆದುದಾಗಿ,<br/>ಐಕ್ಯಸ್ಥಲವೆನಗಿಲ್ಲವಯ್ಯಾ.<br/>ಗುರುನಿರಂಜನ ಚನ್ನಬಸವಲಿಂಗವನು<br/>ಆಯಾಯಮುಖದಲ್ಲಿ ಎನ್ನ ಆನಂದದೊಳೊಡವೆರೆದು ಅರ್ಚಿಸಿಪರಮಸುಖಿಯಾಗಿದ್ದೆನಯ್ಯಾ.</font>"
}