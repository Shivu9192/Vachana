{
    "id": "17727", 
    "vachana": "ಅಯ್ಯಾ, ನಿನ್ನನೊಂದುಮುಖದಲ್ಲಿ ಅರ್ಚಿಸುವೆನೆ ?\nಎನ್ನ ಶ್ರದ್ಭೆ ಆನಂದಭಕ್ತಿಯೊಳೊಡವೆರೆದುದಾಗಿ\nಭಕ್ತಿಸ್ಥಲವೆನಗಿಲ್ಲವಯ್ಯಾ.\nಮತ್ತೊಂದುಮುಖದಲ್ಲರ್ಚಿಸುವೆನೆ ?\nಎನ್ನ ನಿಷ್ಠೆ ಆನಂದಭಕ್ತಿಯೊಳೊಡವೆರೆದುದಾಗಿ\nಮಹೇಶ್ವರಸ್ಥಲವೆನಗಿಲ್ಲವಯ್ಯಾ.\nಮತ್ತೊಂದುಮುಖದಲ್ಲರ್ಚಿಸುವೆನೆ ?\nಎನ್ನ \n  ಆನಂದಭಕ್ತಿಯೊಳೊಡವೆರೆದುದಾಗಿ\nಪ್ರಸಾದಿಸ್ಥಲವೆನಗಿಲ್ಲವಯ್ಯಾ.\nಮತ್ತೊಂದುಮುಖದಲ್ಲರ್ಚಿಸುವೆನೆ ?\nಎನ್ನ ಅನುಭಾವ ಆನಂದಭಕ್ತಿಯೊಳೊಡವೆರೆದುದಾಗಿ\nಪ್ರಾಣಲಿಂಗಿಸ್ಥಲವೆನಗಿಲ್ಲವಯ್ಯಾ.\nಮತ್ತೊಂದುಮುಖದಲ್ಲರ್ಚಿಸುವೆನೆ ?\nಎನ್ನ ಸಮರಸ ಆನಂದಭಕ್ತಿಯೊಳೊಡವೆರೆದುದಾಗಿ,\nಐಕ್ಯಸ್ಥಲವೆನಗಿಲ್ಲವಯ್ಯಾ.\nಗುರುನಿರಂಜನ ಚನ್ನಬಸವಲಿಂಗವನು\nಆಯಾಯಮುಖದಲ್ಲಿ ಎನ್ನ ಆನಂದದೊಳೊಡವೆರೆದು ಅರ್ಚಿಸಿಪರಮಸುಖಿಯಾಗಿದ್ದೆನಯ್ಯಾ.\n"
}