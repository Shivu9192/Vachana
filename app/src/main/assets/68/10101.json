{
    "id": "10101", 
    "vachana": "<font>399<br/>ರಸವಾದಂಗಳ ಕಲಿತಲ್ಲಿ ಲೋಹಸಿದ್ಧಿಯಲ್ಲದೆ<br/>ರಸಸಿದ್ಧಿಯಾದುದಿಲ್ಲ.<br/>ನಾನಾ ಕಲ್ಪಯೋಗ ಅದೃಶ್ಯಕರಣಂಗಳ ಕಲಿತಲ್ಲಿ<br/>ಕಾಯಸಿದ್ಧಿಯಲ್ಲದೆ ಆತ್ಮಸಿದ್ಧಿಯಾದುದುಂಟೆ?<br/>ನಾನಾ ವಾಗ್ವಾದಂಗಳಿಂದ ಹೋರಿ<br/>ಮಾತಿನ ಮಾಲೆಯಾಯಿತಲ್ಲದೆ<br/>ಆತ್ಮನಿಹಿತವಾದುದಿಲ್ಲ.<br/>ನೀ ನಾನೆಂದಲ್ಲಿ ನೀನು ನಾನಾದೆಯಲ್ಲದೆ<br/>ನಾನು ನೀನಾದುದಿಲ್ಲ.<br/>ಗೋರಕ್ಷಪಾಲಕ ಮಹಾಪ್ರಭು<br/>ಸಿದ್ಧಸೋಮನಾಥ ಲಿಂಗವಾದೆಯಲ್ಲದೆಲೀಯವಾಗಿ ಆ ಲಿಂಗನೇ ಆದುದಿಲ್ಲ.</font>"
}