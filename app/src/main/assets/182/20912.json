{
    "id": "20912", 
    "vachana": "<font>1121`ಏಕ ಏವ ರುದ್ರ ನ ದ್ವಿತೀಯಃ’ನೆಂಬ ಶ್ರುತಿ, ಲಿಂಗಭಕ್ತನೆ ದೇವನೆಂದಿತ್ತು.`ಅಪಿ ವಾಯಶ್ಚಂಡಾಲೊ’ಯೆಂಬ ಶ್ರುತಿ, ಲಿಂಗಭಕ್ತನೆ ಕುಲಜನೆಂದಿತ್ತು.`ಘ್ರಾತಂ ಜಿಘ್ನಂತಿ’ಯೆಂಬ ಶ್ರುತಿ, ಲಿಂಗಪ್ರಸಾದವೆ ಪರವೆಂದಿತ್ತು.ಇದನೋದಿ ಬರುದೊರೆವೋದಿರಿ,ಶ್ರುತಿಬಾಹ್ಯರಾದಿರಿ, ಶಿವಭಕ್ತಿಯಿಲ್ಲದೆ ಹೋದಿರಿ.ಗುರುಲಿಂಗಜಂಗಮ ಪಾದೋದಕ ಪ್ರಸಾದವಧರಿಸುವನೆ, ಭಜಿಸುವನೆ, ಕುಲಜನೆಂದು ಶ್ರುತಿ  ಸಾರುತ್ತಿದೆ.ಇದುಕಾರಣ,ಮಹಾಲಿಂಗ ಕಲ್ಲೇಶ್ವರಾ, ನಿಮ್ಮ ಶರಣಂಗೆ ಮಿಗೆ ಮಿಗೆ ಶರಣೆಂಬೆ.</font>"
}