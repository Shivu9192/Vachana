{
    "id": "21521", 
    "vachana": "<font>1317<br/>ಮತ್ತಂ ಸಾಕ್ಷಿ:ಎಲೆ ಮಗನೆ ಬಾ ಎಂದ ಕರೆಯಲು,<br/>ಎನ್ನ ಬಾಳುವೆ ನೋಡಿದೆಯಾ, ಕರೆದ ಮಾತ್ರಕೆ ಸಮಾನವಾಗದಾಯ್ತು,<br/>ಆದರಾಗಲಿ, ಆ ಅಧಮ ಚಾಂಡಾಲರು<br/>ಏನೆಂಬುವರೆನಗೆ ಕೇಳಿದೆಯಾ? ಕೂಳಗುದಗನೆಂಬುವರು.<br/>ಮಾದರ ಚೆನ್ನಯ್ಯನೆಂಬ ಶಿವಶರಣನ ಅಂಬಲಿ  ಸವಿದು ಕೊಳಗುದಗನಲ್ಲದೆ,<br/>ಇಂಥ ಹಲವು ಮಾದಿಗರ ಭಕ್ತರ ಮನೆಯಲ್ಲಿ ತಿರಿದುಂಡು ಕೂಳಗುದಗನಲ್ಲವು.<br/>ಬೋಳಶಂಕರ ನಾನಲ್ಲವು, ಎನ್ನನು ಬಹಳ ದರಿದ್ರನೆಂದು ಹೇಳುವರು.<br/>ವಾದವಾಕ್ಯಗಳಲ್ಲಿ ನಾನು ದರಿದ್ರ, ಅನುಭವಿಸುವಂಥದು.<br/>ಶ್ರೀರುದ್ರನ ಮಗನಾದ ವೀರಭದ್ರಗೆ ಎಚ್ಚರಲ್ಲದೆ,<br/>ಈ ಕ್ಷುದ್ರ ದೈವ ನೀಚಾತ್ಮರು ನರರು ವಾರ್ಚಾಕರಿಗೆ<br/>ಎನ್ನಾದರತ್ವ ಅಳವಟ್ಟೀತೆ? ಅಳವಡದು.<br/>ಎನ್ನನು ಅಪರಾಧಿ ನಿರಪರಾಧಿ ಪರಶಿವನೆಂದು<br/>ಶರಣ ಸಂಗನಬಸವೇಶ್ವರನು ಕರುಣಿ ಗುರುರಾಯ ಅಲ್ಲಮಪ್ರಭು<br/>ಸಿದ್ಧನೊಳಗೊಂದು<br/>ಪಂಚಪರುಷವೆಂಬ ಸಂಚಗಾರ ಕನ್ನ  ತೆಗೆದುಕೊಂಡು,<br/>ವಂಚನೆಯಲ್ಲಿದೆ ಅಪರಾಧಿ ಪರಶಿವನೊಳಗಾಡಿಕೊಂಡು,<br/>ಕಲ್ಯಾಣ ಕಟಗೇರಿಯಾಗಲೆಂದು ಬೆಲ್ಲದ ಮಾತಿನಿಂದ ಮುಂಡಿಗೆಯನಿಕ್ಕಿ,<br/>ಖುಲ್ಲ ಬಿಜ್ಜಳನ ವಾಕ್‍ವಾದವ ಗೆಲಿದು, ಮೂಲಪುರುಷನಾಗಿ,<br/>ಬಾಲಲೀಲಾವಾಕ್ಯಗಳಿಂದ ಆದಿಸಂಗನಬಸವೇಶ್ವರನು<br/>ಅನಾದಿ ಪರಶಿವನೊಳಗಾದುದೊಂದು.<br/>ಈ ಅಧಮ ಚಾಂಡಾಲರು ಎಲೆ ಮಗನೆ<br/>ಎನ್ನ ನಿನ್ನ ಸೋಲುಗೆಲುವೆನ್ನಬೇಕೆಂಬ ಮಾತನಾದರದಿಂದ<br/>ಕಲಿಹುರ ದಯಾನಿಧಿ ನೀನೆ ಬಾಳುವೆಯಲ್ಲದೆ, ಜಾಳುಮಾತುಗಳಲ್ಲವೆಂದಾತ.<br/>ಶ್ರೀಗ(ರ)ಳ ಗುರುಮೂರ್ತಿ ನೀನೆಯೆನಗಲ್ಲವೆ ಶರಭಲಿಂಗವೆ,ನಿಜಗುರು ನಿರಾಲಂಬ  ಪ್ರಭುವೆ.</font>"
}