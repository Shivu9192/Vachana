{
    "id": "1507", 
    "vachana": "<font>1303<br/> ಗುರುಕೃಪಾವಸ್ಥೆಯನು ಆವರಿಸಿಕೊಂಡಿರ್ಪ<br/>ಆತ್ಮನ ಅನುಭಾವಸಾರ ಅನುಸ್ಮರಣೆಯಿಂದಾರಾಧಿಸಿ,<br/>ಆ ಓಂ ಬೀಜಾಕ್ಷಾರ ಮುಂತಾಗಿ ಆದಿ  ಆಧಾರವಿಡಿದು,<br/>ಇಹಕ್ಕೂ ಪರಕ್ಕೂ ಎರಡರಲ್ಲಿ ಸಾವಧಾನವೆಂಬ ಸಿದ್ಧಾಸನದಲ್ಲಿ ಕುಳ್ಳಿರ್ದು,<br/>ಪದ್ಮನಾಭನ ಮನೋ ಆನಂದವನು<br/>ಕ್ಷಮೆ ದಮೆ  ಶಾಂತಿ ಸೈರಣೆಯಿಂದ ಸವಿಸ್ತರವನೊಳಕೊಂಡು,<br/>ಗಾವಿಲಮನುಜರ ಸಂಗವಿಲ್ಲದೆ,<br/>ಪದ್ಮಾನಾಭನ ಮನೋ ಆನಂದವನು<br/>ಕ್ಷಮೆ ದಮೆ  ಶಾಂತಿ ಸೈರಣೆಯಿಂದ ಸವಿಸ್ತರವನೊಳಕೊಂಡು,<br/>ಗಾವಿಲಮನುಜರ ಸಂಗವಿಲ್ಲದೆ,<br/>ಪದ್ಮಾಸನವ ಬಲಿದು ಶಿವೋ„ಹಂ ಬ್ರಹ್ಮವೆಂದು<br/>ಸಮ್ಯಜ್ಞಾನ ಸಮರಸಭಾವದಿಂದಾಚರಿಸಿ,<br/>ಮಾಯಾಮಂತ್ರಮಂ ಆಯಾಸವಿಲ್ಲದೆ<br/>ಅಘೋರಮಂತ್ರವಾದ ಅಂತರಮಾರ್ಗದಲ್ಲಿ ನಿಲ್ಲಿಸಿ,<br/>ವೀರಾಸನವನಿಕ್ಕಿ ಧೈರ್ಯ ತ್ಯಾಗದ ಮಾಡಲೋಸುಗ,<br/>ಪರಿಯಾಯದಲ್ಲಿ ವೀರಮಾಹೇಶ್ವರನೆಂಬ<br/>ಜಂಗಮಪರಿಮುಖದಿಂದ ತತ್ಸಂಗಮಾಗಿ,<br/>ಪರಮಾನುಬೋಧತ್ರಯಮಂ ವಿವರಿಸಿ,<br/>ಶಿವಬೀಜಾಕ್ಷರ ಸಾರಾಯಮಂ ಸವಿದುಂಡು,<br/>ಪರಮಜ್ಞಾನ ಪರವಸ್ತುವಿನಿಂದ ಆವಿರ್ಭಾವಮಂ ತೆಗೆದುಕೊಂಡು,<br/>ಅದ್ವೈತಕ್ರಿಯೆಯಿಂದಾದ ಧನಮಂ ನೇಮಿಸಲು,<br/>ಅದ್ವೈತಭಕ್ತಿಯೆಂಬ ಮಹಾಮನೆಯಲ್ಲಿ ಮನಾನಂದಭರಿತವಾಗಿ,<br/>ದೇವತಾಜ್ಞಾನ ಸಮ್ಮಿಶ್ರವಾಗಲು ದೈವದಾರಾಧ್ಯ<br/>ಅವಯವಂಗಳು ಅಲ್ಪಾಶ್ರಯ ಮರೆದು,<br/>ಬಹುಮಾನದಿಂದ ಆಚರಿಸಿಕೊಂಡಿರ್ಪುದು.<br/>ಅಭಿಮಾನಕ್ಕೆ ಕೊರತೆಯಾಗದೆ ಸ್ವಾಭಿಮಾನ ನೀನೆಯೆನಗಲ್ಲ (ವೆ),ನಿಜಗುರು ನಿರಾಲಂಬಪ್ರಭುವೆ. </font>"
}