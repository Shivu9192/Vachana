{
    "id": "/21507", 
    "vachana": " ಗುರುಕೃಪಾವಸ್ಥೆಯನು ಆವರಿಸಿಕೊಂಡಿರ್ಪ\nಆತ್ಮನ ಅನುಭಾವಸಾರ ಅನುಸ್ಮರಣೆಯಿಂದಾರಾಧಿಸಿ,\nಆ ಓಂ ಬೀಜಾಕ್ಷಾರ ಮುಂತಾಗಿ \n  ಆಧಾರವಿಡಿದು,\nಇಹಕ್ಕೂ ಪರಕ್ಕೂ ಎರಡರಲ್ಲಿ ಸಾವಧಾನವೆಂಬ ಸಿದ್ಧಾಸನದಲ್ಲಿ ಕುಳ್ಳಿರ್ದು,\nಪದ್ಮನಾಭನ ಮನೋ ಆನಂದವನು\nಕ್ಷಮೆ \n  ಶಾಂತಿ ಸೈರಣೆಯಿಂದ ಸವಿಸ್ತರವನೊಳಕೊಂಡು,\nಗಾವಿಲಮನುಜರ ಸಂಗವಿಲ್ಲದೆ,\nಪದ್ಮಾನಾಭನ ಮನೋ ಆನಂದವನು\nಕ್ಷಮೆ \n  ಶಾಂತಿ ಸೈರಣೆಯಿಂದ ಸವಿಸ್ತರವನೊಳಕೊಂಡು,\nಗಾವಿಲಮನುಜರ ಸಂಗವಿಲ್ಲದೆ,\nಪದ್ಮಾಸನವ ಬಲಿದು ಶಿವೋ„ಹಂ ಬ್ರಹ್ಮವೆಂದು\nಸಮ್ಯಜ್ಞಾನ ಸಮರಸಭಾವದಿಂದಾಚರಿಸಿ,\nಮಾಯಾಮಂತ್ರಮಂ ಆಯಾಸವಿಲ್ಲದೆ\nಅಘೋರಮಂತ್ರವಾದ ಅಂತರಮಾರ್ಗದಲ್ಲಿ ನಿಲ್ಲಿಸಿ,\nವೀರಾಸನವನಿಕ್ಕಿ ಧೈರ್ಯ ತ್ಯಾಗದ ಮಾಡಲೋಸುಗ,\nಪರಿಯಾಯದಲ್ಲಿ ವೀರಮಾಹೇಶ್ವರನೆಂಬ\nಜಂಗಮಪರಿಮುಖದಿಂದ ತತ್ಸಂಗಮಾಗಿ,\nಪರಮಾನುಬೋಧತ್ರಯಮಂ ವಿವರಿಸಿ,\nಶಿವಬೀಜಾಕ್ಷರ ಸಾರಾಯಮಂ ಸವಿದುಂಡು,\nಪರಮಜ್ಞಾನ ಪರವಸ್ತುವಿನಿಂದ ಆವಿರ್ಭಾವಮಂ ತೆಗೆದುಕೊಂಡು,\nಅದ್ವೈತಕ್ರಿಯೆಯಿಂದಾದ ಧನಮಂ ನೇಮಿಸಲು,\nಅದ್ವೈತಭಕ್ತಿಯೆಂಬ ಮಹಾಮನೆಯಲ್ಲಿ ಮನಾನಂದಭರಿತವಾಗಿ,\nದೇವತಾಜ್ಞಾನ ಸಮ್ಮಿಶ್ರವಾಗಲು ದೈವದಾರಾಧ್ಯ\nಅವಯವಂಗಳು ಅಲ್ಪಾಶ್ರಯ ಮರೆದು,\nಬಹುಮಾನದಿಂದ ಆಚರಿಸಿಕೊಂಡಿರ್ಪುದು.\nಅಭಿಮಾನಕ್ಕೆ ಕೊರತೆಯಾಗದೆ ಸ್ವಾಭಿಮಾನ ನೀನೆಯೆನಗಲ್ಲ (ವೆ),ನಿಜಗುರು ನಿರಾಲಂಬಪ್ರಭುವೆ. \n"
}