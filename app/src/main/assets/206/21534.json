{
    "id": "21534", 
    "vachana": "ಮತ್ತಂ ಸಾಕ್ಷಿ :ಅಪ್ಪಯ್ಯ ಗುರುರಾಯ ಕೇಳು.\nಎನ್ನ ಪ್ರತಾಪಮಂ ಏನು ಹೇಳಲಿ,\nಈ \n  ನರರಿಗೆ ಬೇಸರವಾಗಿಹುದೆಂದು.\nಗುರುವೆ ಕೇಳಯ್ಯ, ಬಡತನವಾಗಿ ತಿರಿದುಂಡರೆ,\nಬದುಕ ಮಾಡದ ಭಂಡನೆಂಬರು, ಹಿಡಿದು ಬಡಿದು ಗುದ್ದುವರು.\nನಡೆನುಡಿಯಿಂದ ಅನುಭಾವದಿಂದ ದುಡಿದುಡಿದು ಧನಪ್ರಾಪ್ತಿಯಾಗಲು \nನೆರೆಹೊರೆ ಪದಾರ್ಥ ಕೈಸೇರಿತೆಂಬರು.\nಈ ಮೂಢಾತ್ಮರು \n  ನಿಶ್ಚೈಸಿ,\nಮಡದಿ ಮಕ್ಕಳು ಸೌಖ್ಯದಿಂದಿರಲು, ಕೊರಳುಗೊಯ್ಕ ಹುಡುಗನೆಂಬರು.\nಕೋಡುಗಲ್ಲಿನ ಮೇಲೆ ಕುಳಿತು ದೃಢವಿಡಿದುಂಡರೆ,\nಮದುಮಕ್ಕಳೆಂದರಿಯದೆ, ಬಹುಮಡದಾರನೆಂಬರು.\nಬಡಿವಾರಮಂ ತೊರೆದು, \n  ನಿಮ್ಮ ಧ್ಯಾನಿಸೆ,\nಅಡವಿಗೊಲ್ಲನೆಂದಾಡಿಕೊಂಬರು.\nಈ ಕಡುಪಾಪಿಷ್ಠರು ಬುಡಕಡೆಯಿಲ್ಲದ ವಸ್ತುವ\nನೆಲೆಗೊಂಡು ನಿಲುಕಡೆಯಿಂದಾಡೆ,\nಸುಳ್ಳು ಬಡಾಯಿ ಮಾತು \n  ದಾರಿದ್ರ್ಯನೆಂಬರು.\nಗುರುವೆ ಕೇಳಯ್ಯ, ನಾ ನಿಮ್ಮನು ಪಡೆದನುಭವಿಸುವಂಥ ಪ್ರಾರಬ್ಧವನು\nಇನ್ನಾರಿಗೆ ಹೇಳಲಿ, ಕೇಳಲಿ,\nನೀ ಬೇರಲ್ಲವೆ, ಎಲೆ ಲಿಂಗವೆ, ಗುರುಶಂಭುಲಿಂಗವೆ,ನಿಜಗುರು ನಿರಾಲಂಬಪ್ರಭುವೆ. \n"
}