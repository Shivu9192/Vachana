{
    "id": "21534", 
    "vachana": "<font>1330<br/>ಮತ್ತಂ ಸಾಕ್ಷಿ :ಅಪ್ಪಯ್ಯ ಗುರುರಾಯ ಕೇಳು.<br/>ಎನ್ನ ಪ್ರತಾಪಮಂ ಏನು ಹೇಳಲಿ,<br/>ಈ ಪರಿತಾಪ  ನರರಿಗೆ ಬೇಸರವಾಗಿಹುದೆಂದು.<br/>ಗುರುವೆ ಕೇಳಯ್ಯ, ಬಡತನವಾಗಿ ತಿರಿದುಂಡರೆ,<br/>ಬದುಕ ಮಾಡದ ಭಂಡನೆಂಬರು, ಹಿಡಿದು ಬಡಿದು ಗುದ್ದುವರು.<br/>ನಡೆನುಡಿಯಿಂದ ಅನುಭಾವದಿಂದ ದುಡಿದುಡಿದು ಧನಪ್ರಾಪ್ತಿಯಾಗಲು <br/>ನೆರೆಹೊರೆ ಪದಾರ್ಥ ಕೈಸೇರಿತೆಂಬರು.<br/>ಈ ಮೂಢಾತ್ಮರು ಬೆಡಗು  ನಿಶ್ಚೈಸಿ,<br/>ಮಡದಿ ಮಕ್ಕಳು ಸೌಖ್ಯದಿಂದಿರಲು, ಕೊರಳುಗೊಯ್ಕ ಹುಡುಗನೆಂಬರು.<br/>ಕೋಡುಗಲ್ಲಿನ ಮೇಲೆ ಕುಳಿತು ದೃಢವಿಡಿದುಂಡರೆ,<br/>ಮದುಮಕ್ಕಳೆಂದರಿಯದೆ, ಬಹುಮಡದಾರನೆಂಬರು.<br/>ಬಡಿವಾರಮಂ ತೊರೆದು, ಮೃಡ  ನಿಮ್ಮ ಧ್ಯಾನಿಸೆ,<br/>ಅಡವಿಗೊಲ್ಲನೆಂದಾಡಿಕೊಂಬರು.<br/>ಈ ಕಡುಪಾಪಿಷ್ಠರು ಬುಡಕಡೆಯಿಲ್ಲದ ವಸ್ತುವ<br/>ನೆಲೆಗೊಂಡು ನಿಲುಕಡೆಯಿಂದಾಡೆ,<br/>ಸುಳ್ಳು ಬಡಾಯಿ ಮಾತು ಅದ್ವೈತ  ದಾರಿದ್ರ್ಯನೆಂಬರು.<br/>ಗುರುವೆ ಕೇಳಯ್ಯ, ನಾ ನಿಮ್ಮನು ಪಡೆದನುಭವಿಸುವಂಥ ಪ್ರಾರಬ್ಧವನು<br/>ಇನ್ನಾರಿಗೆ ಹೇಳಲಿ, ಕೇಳಲಿ,<br/>ನೀ ಬೇರಲ್ಲವೆ, ಎಲೆ ಲಿಂಗವೆ, ಗುರುಶಂಭುಲಿಂಗವೆ,ನಿಜಗುರು ನಿರಾಲಂಬಪ್ರಭುವೆ. </font>"
}