{
    "id": "/21530", 
    "vachana": "ಮತ್ತಂ ಸಾಕ್ಷಿ :ಎಲೆ ಮಗನೆ ಕೇಳು :\nಬೆಳಗು ಮುಂಜಾನೆಯೆದ್ದು ಸೂಳೆಸೋಗು ಹಾಕಿಕೊಂಡು,\nತಿಳಿನೀರು ತೆಂಗಿನ ನೀರು ಪನ್ನೀರು ಇಂದುಮಡಿಯನುಟ್ಟು\nಅಂದಚೆಂದವಾದ ವಸ್ತ್ರಾಭರಣಂಗಳೆಲ್ಲವನಿಟ್ಟುಕೊಂಡು,\nನೀ ನಿರಾಕಾರವಾದ ನೀರುವತ್ತು (?) ಬರುವಂಥದು.\nನಾ ಕಂಡು ಬೆರಗಾದೆನಲ್ಲದೆ, ಎನ್ನ ನೀ ಮರೆಯದೆ ತಿಳಿ.\nನೀರು ಪಾದದಲ್ಲೆರೆದು, ಸುಳಿನಾಭಿ ಮೂಮಧಯದಲ್ಲಡಗಿರ್ದ\nತಾರಕತ್ರಯ ವಿಚಾರವೆಂಬ ಪತ್ರೆ ಪುಷ್ಪ ಸುಗಂಧ ದ್ರವ್ಯಂಗಳೆಲ್ಲವನು\nಪಾದಕ್ಕೆ ಏರಿಸಲು ಪೂಜಿಸಲು,\nಆಮೇಲೆ ಮಾಂಗಲ್ಯಸ್ವರೂಪವಾದ ತೆಂಗಿನ ನೀರು\nಮಂಗಳಾರತಿಯನು ಎತ್ತಿ \n  ಬೆಳಗಿನಿಂದ ಕರಮಂ ಜೋಡಿಸಿ,\nಜಯಜಯ ಮೃತ್ಯುಂಜಯನೆಂದು ಮಂಗಳಾರತಿಯನಾಡುವುದರಿಂದ\nಕಾರಣಾಂಗವೆಲ್ಲ ಗುರುಕರುಣನಾಗಿ, ಶರಣು ಶರಣಾರ್ಥಿಯೆಂದು\nನಮಸ್ಕರಿಸಲು,\nಶ್ರೀಗುರುನಾಥನು ತಿಳಿನೀರು ತೆಂಗಿನ ತೀರು\nಎರಡರೊಳೊಂದು \n  ಸಮರ್ಪಣವಾಗಲು, ಪನ್ನೀರ ಪ್ರತಾಪವಿರಲು\nಅಮಾನ್ಯ ಸಾಮಾನ್ಯವೆಂದು ಹೇಳಿಸಿಕೊಳ್ಳದೆ\nಚೆನ್ನಿಗ ವಿಟಪುರುಷನಾಗಿ, ಸೂಳೆಸೋಗಿಗೆ ಮೆಚ್ಚಿ, ಪನ್ನೀರು ನೇವರಿಸಿಕೊಂಡು,\nಮೊದಲ್ ವೀಳ್ಯವನು ಕೊಡುಕೊಡುಯೆಂದು ಸೆಳೆಮಂಚದಲಿ ಕುಳಿತು \nವೀಳ್ಯದ ಸವಿಗಾರನು ಜಾಲವನು ಹಾಕಿ, ಬಾಲಬೋಧಮಂ ಕೊಟ್ಟು,\nಉಳಿಸ್ಯಾಡಿ ಕುಲಗೆಟ್ಟು ಬೆಳಗಾದ ಮೇಲೆ,\nಹುಳ್ಳಗಿರು ಹೊರಗು ಬಾರದಿರು ಕಂಡ್ಯಾ ಎಂದು\nಗಳಿಗೆ ಗಳಿಗೆ ಎಚ್ಚರಮಂ ಹೇಳಲು,\nಆ ಬೋಳಶಂಕರ ಶ್ರೀಗುರುನಾಥನು,\nಎಲೆ \n  ಹೊಲತಿ ಎನ್ನ ಬಾಳುವೆ\nಜೋಪಾನದಿಂದ ಮಾಡು ಕಂಡ್ಯಾ ಎಂದು ಹೇಳುವೆ ನೀನೆಯಲ್ಲವೆ,ಎಲೆ ಲಿಂಗವೆ ಗುರುಶಂಭುಲಿಂಗವೆ, ನಿಜಗುರು ನಿರಾಲಂಬಪ್ರಭುವೆ.\n"
}