{
    "id": "21530", 
    "vachana": "<font>1326<br/>ಮತ್ತಂ ಸಾಕ್ಷಿ :ಎಲೆ ಮಗನೆ ಕೇಳು :<br/>ಬೆಳಗು ಮುಂಜಾನೆಯೆದ್ದು ಸೂಳೆಸೋಗು ಹಾಕಿಕೊಂಡು,<br/>ತಿಳಿನೀರು ತೆಂಗಿನ ನೀರು ಪನ್ನೀರು ಇಂದುಮಡಿಯನುಟ್ಟು<br/>ಅಂದಚೆಂದವಾದ ವಸ್ತ್ರಾಭರಣಂಗಳೆಲ್ಲವನಿಟ್ಟುಕೊಂಡು,<br/>ನೀ ನಿರಾಕಾರವಾದ ನೀರುವತ್ತು (?) ಬರುವಂಥದು.<br/>ನಾ ಕಂಡು ಬೆರಗಾದೆನಲ್ಲದೆ, ಎನ್ನ ನೀ ಮರೆಯದೆ ತಿಳಿ.<br/>ನೀರು ಪಾದದಲ್ಲೆರೆದು, ಸುಳಿನಾಭಿ ಮೂಮಧಯದಲ್ಲಡಗಿರ್ದ<br/>ತಾರಕತ್ರಯ ವಿಚಾರವೆಂಬ ಪತ್ರೆ ಪುಷ್ಪ ಸುಗಂಧ ದ್ರವ್ಯಂಗಳೆಲ್ಲವನು<br/>ಪಾದಕ್ಕೆ ಏರಿಸಲು ಪೂಜಿಸಲು,<br/>ಆಮೇಲೆ ಮಾಂಗಲ್ಯಸ್ವರೂಪವಾದ ತೆಂಗಿನ ನೀರು<br/>ಮಂಗಳಾರತಿಯನು ಎತ್ತಿ ಕಂಗಳ  ಬೆಳಗಿನಿಂದ ಕರಮಂ ಜೋಡಿಸಿ,<br/>ಜಯಜಯ ಮೃತ್ಯುಂಜಯನೆಂದು ಮಂಗಳಾರತಿಯನಾಡುವುದರಿಂದ<br/>ಕಾರಣಾಂಗವೆಲ್ಲ ಗುರುಕರುಣನಾಗಿ, ಶರಣು ಶರಣಾರ್ಥಿಯೆಂದು<br/>ನಮಸ್ಕರಿಸಲು,<br/>ಶ್ರೀಗುರುನಾಥನು ತಿಳಿನೀರು ತೆಂಗಿನ ತೀರು<br/>ಎರಡರೊಳೊಂದು ಮೃಡ  ಸಮರ್ಪಣವಾಗಲು, ಪನ್ನೀರ ಪ್ರತಾಪವಿರಲು<br/>ಅಮಾನ್ಯ ಸಾಮಾನ್ಯವೆಂದು ಹೇಳಿಸಿಕೊಳ್ಳದೆ<br/>ಚೆನ್ನಿಗ ವಿಟಪುರುಷನಾಗಿ, ಸೂಳೆಸೋಗಿಗೆ ಮೆಚ್ಚಿ, ಪನ್ನೀರು ನೇವರಿಸಿಕೊಂಡು,<br/>ಮೊದಲ್ ವೀಳ್ಯವನು ಕೊಡುಕೊಡುಯೆಂದು ಸೆಳೆಮಂಚದಲಿ ಕುಳಿತು <br/>ವೀಳ್ಯದ ಸವಿಗಾರನು ಜಾಲವನು ಹಾಕಿ, ಬಾಲಬೋಧಮಂ ಕೊಟ್ಟು,<br/>ಉಳಿಸ್ಯಾಡಿ ಕುಲಗೆಟ್ಟು ಬೆಳಗಾದ ಮೇಲೆ,<br/>ಹುಳ್ಳಗಿರು ಹೊರಗು ಬಾರದಿರು ಕಂಡ್ಯಾ ಎಂದು<br/>ಗಳಿಗೆ ಗಳಿಗೆ ಎಚ್ಚರಮಂ ಹೇಳಲು,<br/>ಆ ಬೋಳಶಂಕರ ಶ್ರೀಗುರುನಾಥನು,<br/>ಎಲೆ ಮೂಳ  ಹೊಲತಿ ಎನ್ನ ಬಾಳುವೆ<br/>ಜೋಪಾನದಿಂದ ಮಾಡು ಕಂಡ್ಯಾ ಎಂದು ಹೇಳುವೆ ನೀನೆಯಲ್ಲವೆ,ಎಲೆ ಲಿಂಗವೆ ಗುರುಶಂಭುಲಿಂಗವೆ, ನಿಜಗುರು ನಿರಾಲಂಬಪ್ರಭುವೆ.</font>"
}