{
    "id": "/21501", 
    "vachana": "ಗುರುಕರುಣದಿಂದಾದ ಹೆಣ್ಣು \n  ಮಣ್ಣು\nತ್ರಿವಿಧವಸ್ತುಗಳು ಆಧಾರವೆಂಟು.\nಅವಸರವಿಲ್ಲದೆ ಕಣ್ಣುಕಟ್ಟಿದ ಪಶುಗಳಂತೆ ಎಣ್ಣೆ \n  ಕುಂಕುಮದ ಆದಿಬೀಜಾಕ್ಷರ.\nಓಂಕಾರದ ಲೀಲೆಯಾ ಮೂಲಮಂತ್ರಮಂ\nಮರೆದು ಸಣ್ಣಾಗಿರ್ಪುದು ಪುಣ್ಯಪಾಪ ವಿಚಾರವಿಲ್ಲದೆ.\nಬಣ್ಣ ಗೆಟ್ಟು ತಾಪತ್ರಯಾಗ್ನಿಯಲ್ಲಿ ನೊಂದುಬೆಂದು\nಇಚ್ಛೆ ಎಚ್ಚರ \n  ಎಂಬುವುದಕ್ಕೆ\nಗುರುಕರುಣಕಟಾಕ್ಷವಿಲ್ಲದೆ ಮತ್ಸರದಿಂದ ತಿರುತಿರುಗಿ\nಆಧಾರಕ್ಕೆ ಆದಿಬೀಜಾಕ್ಷರಮಂ ಭ್ರಮೆಗೊಳ್ಳದೆ ಭಾವವನರಿಯದೆ,\nಸಚ್ಚಿದಾತ್ಮಕನು ಹುಚ್ಚುಹುಚ್ಚು ಬೊಗಳುವ \n  ಇನ್ನೆಂತೊ?\nಮುಚ್ಚಿಕೊಂಡಿರುವುದು ಮಾಯೆ.\nಬ್ರಹ್ಮವು ತನ್ನಿಚ್ಛಾಮಾತ್ರದಿಂದಾಗುವಂಥ ಪರಿತಾರ್ಥ ನ್ಯಾಯವು ಇನ್ನಾರಿಗೆ?\nಹೇಳುವುದಕ್ಕೆ ಅಶುದ್ಧವಾಗಿ ತೋರುವುದಲ್ಲದೆ,\nಬೆನ್ನಟ್ಟಿ ಬಾಧಿಸುವುದಲ್ಲದೆ,\nಗುರುಕೃಪಾವಸ್ಥೆಯನ್ನು \n  ಸ್ವಪ್ನ ಸುಷುಪ್ತಿಯಲ್ಲಿ\nಆದಿಬೀಜಾಕ್ಷರ ಮೂಲಮಂತ್ರವೆ ಆಧಾರವೆನಿಸುವುದು\nಅಣುವೆ ಮಾತ್ರವೆಂದು ಮಮಕಾಯ\nಪ್ರತಿಚ್ಛಯವೆಂದು ಪರಮಾನುಬೋಧವೆಂದು\nಕೂಗುವುದಕ್ಕೆ ಪರಮರಾರಾಧ್ಯ ನೀನಲ್ಲ(ವೆ),\nನಿಜಗುರು ನಿರಾಲಂಬಪ್ರಭುವೆ. ೀಜಾಕ್ಷರಮಂ ಸತ್ತು ಚಿತ್ತಾನಂದ\n ಪರಿಪೂರ್ಣ ನೆಲೆಗೊಳ್ಳದೆ ಸತ್ತು ಹುಟ್ಟವುದಕ್ಕೆ ಯತ್ನವಿಲ್ಲದೆ,\n ಸತ್ಯ ಸದಾಚಾರದಲ್ಲಿ ನಿತ್ಯನಿಗುರ್ಣಭರಿತನಾಗಿರ್ಪುದು.\n ಆದಿಯಾಧಾರ ಬೀಜಾಕ್ಷರ ಮೂಲಮಂತ್ರವೆನಿಸುವದು.\n ಕತ್ತಲಿಲ್ಲದ ಬೆಳಗು ನೀನಲ್ಲ(ವೆ), ನಿಜಗುರು ನಿರಾಲಂಬಪ್ರಭುವೆ. \n"
}