{
    "id": "/21504", 
    "vachana": " ಗುರುಕರುಣಮಂ ಪಡೆದು ಅನುಭವಿಸುವಂಥ\nತ್ರಿವಿಧಸಂಧಾನಗಳು ಉದಯ ಮಧ್ಯಾಹ್ನ ಸಾಯಂಕಾಲವನು\nಆದಿಬೀಜಾಕ್ಷರ ಓಂ ಪಥಮಂ ನೆಲೆಗೊಂಡು,\nಸಾಧನಚತುಷ್ಟಯದಿಂದತ್ತತ್ತಲು, ಬೋಧ ನಿರ್ಗುಣವೆಂಬ, ನಿರಾಭಾರಮಂ ತಾಳಿ, \nಅಂಗಚತುಷ್ಟಯ ಸಂಗಸಮರಸಭಾವಮಂ ಬೆಸಗೊಂಡು.\nಭಂಗಗೇಡಿಗಳ ಅಂಗವಿಕಾರದಿಂದ ಸಿಂಗರಿಸಿರಿ.\nಮಹಾಲಿಂಗದಲ್ಲಿ ಜ್ಞಾನಚತುಷ್ಟಯವೆಂಬ ಫಲಗಳನ್ನು ಭುಂಜಿಸಿ,\nಅಂಜನದೇವಿಯರ ಒಡಗೂಡಿ,\nಆದಿಬೀಜಾಕ್ಷರ ಮೂಲಮಂತ್ರದ ನೆಲೆಯ ಮನೆಯಲ್ಲಿ\nಭಕ್ತಿಗೋಸ್ಕರವಾಗಿ ಬಿಕ್ಷಾಟನಕ್ಕೆ ಅಸೋಜಿಗವಾದ\nಜಂಗಮರೂಪದಿಂದನುಭವಿಸಿ ಶಿವಸುಖಸಾರಾಯಮಂ\nಉದಯಾಸ್ತಮಾನದೊಳು ವೇದವಾಕ್ಯ \n  ಪುರುಣಾಗಮೋಕ್ತದಲ್ಲಿ\nಭಜನೆಯನು, ನಡೆನುಡಿ ಒಂದಾದ ತೆರನನು,\nಬೂದಿಬಡಕರ ಸಂಗದಿಂದ ಗಾದಿಗೋಷ್ಟಿಯಿಲ್ಲದೆ\nಮಹಾದ್ವಾರದ ಹೊರಬಾಗಿಲಲ್ಲಿ ಕುಳಿತು,\nತ್ರಿವಿಧಕ್ಕೆ \n  ಪದಾರ್ಥಮಂ ಕೊಟ್ಟು,\nಬೀದಿಬಾಜಾರದಲ್ಲಿ ದಿನಸಿಯಿಲ್ಲದ ಅಂಗಡಿಗಳನ್ನು ಕಟ್ಟಿಕೊಂಡು,\nಆಧಾರಕ್ಕೆ ಅಗೋಚರವಾಗಿ ವಿಧವಿಧದಿಂದ ಶೋಧನ ಗುಪ್ತಾಂತರಮಂ ನಡೆಸಿ,\nಊಧ್ರ್ವ ಅಧೋರ್ವ ತತ್ಪೂರ್ವವೆಂಬ ಮದೋನ್ಮತ್ತದಿಂದ\nಶೂಲವನಿಕ್ಕಿ ಪರಿಶೋಧನ ಪರಮಪ್ರಕಾಶವಾಗಿದ್ದಿಯಲ್ಲದೆ,\nಪರಸಾಧನವೆಂಬ ನಾಟ್ಯವನಾಡಿ ಪಾರಮಾರ್ಥಗುರು ಸಮರ್ಥ ನೀನಲ್ಲ (ವೆ),\nನಿಜಗುರು ನಿರಾಲಂಬಪ್ರಭುವೆ.\n ಗುರುಸ್ಥಲದ ಅಭಿಪ್ರಾಯ ಸಮಾಪ್ತ ಮಂಗಳಮಸ್ತು\n  ಶ್ರೀ ಶ್ರೀ ಶ್ರೀ\nಗುರುಕೃಪಾವಸ್ಥೆಯನು ತಿಳಿವುದಕೆ ಸೂಚನಾರ್ಥಮಂ ಅಹೋ ಸಾರಾಯಮಂ\nಶ್ರೀಗುರು ಪೇಳಿದನು || ವಚನ ||\n"
}