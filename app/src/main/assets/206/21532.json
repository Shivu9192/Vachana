{
    "id": "21532", 
    "vachana": "<font>1328<br/>ಅಪ್ಪಯ್ಯ ಗುರುರಾಯ ಕೇಳು.<br/>ಏನು ಹಾಡಿದರೇನು ಎನು ಏದಿದರೇನು, <br/>ನಿಮ್ಮನುಭಾವವನರಿಯದನ್ನಕ್ಕರ ಎನ್ನಗಿನ್ನಾವ ಪರಿಯಲಿ<br/>ಜ್ಞಾನ ಸಮ್ಮಿಶ್ರವಾಗುವುದಯ್ಯಾ?<br/>ಅಜ್ಞಾನ ಪರಿತಾಪಮಂ ಭೋದಿಸುವುದಲ್ಲದೆ,<br/>ಈ ನ್ಯಾಯ ಇನ್ನಾರಿಗೆ ಹೇಳುವೆನಯ್ಯಾ?<br/>ಅಯ್ಯಾ ನಾನೊಂದು ಸ್ತೋತ್ರವ ಮಾಡಲು,<br/>ಅಜ್ಞಾನವನೆಲ್ಲ ತಾನೊಂದು ನ್ಯಾಯವ ಮಾಡುವುದಲ್ಲದೆ,<br/>ನಾನತ್ತಲೆಳೆದರೆ ತಾನಿತ್ತಲೆಳೆವುದು.<br/>ಬೀಳಭೂಮಿ ಹಸನಾಗಲೊಲ್ಲದೆ,<br/>ಜಾಣ ಬಿತ್ತಿಗೆಯ ಬಿತ್ತಿದರೆ ಬೆಳೆಯುವುದೆಂತಯ್ಯಾ?<br/>ಸುಳಿಗಾಳಿ ಬಡಿದು ಕೆಟ್ಟುಹೋಗುವುದಲ್ಲದೆ,<br/>ಈ ಮೂಳಹೀನನ ಮನಸಿಗೆ<br/>ನಾನು ಬೆಳೆದುಂಡೆನೆಂಬುವಂಥದು ಜ್ಞಾನವಿಲ್ಲದೆ ಹೋಯಿತು.<br/>ಕೂನವಿಲ್ಲದೆ ಅನುಭವಿಸುವಂಥ ಮಾನಕ್ಕೆ ಕೊರತೆಯಾಗಿ,<br/>ಜ್ಞಾನಬಾಹ್ಯನಾಗಿ ಸ್ನೇಹದುರ್ಲಭದಿಂದ ಕಾಡುವ<br/>ಮಾಯಾ ಪ್ರಪಂಚದ ಸವಿಗಾರನು<br/>ಕಾಯಕರ್ಮವೆಂಬ ಹೊಲಗೇರಿಯಲ್ಲಿ ಕುಳಿತು ಅನ್ಯಾಯವ<br/>ನುಡಿಯುತಿರ್ಪನಲ್ಲದೆ,<br/>ತನ್ನತಾ ಸಾಕ್ಷೀಭೂತನಾಗಿ, ಭಿನ್ನ ಭಾವಾರ್ಥಮಂ ಮರೆದು ಸುಮ್ಮಗಿರಲೊಲ್ಲದೆ<br/>ಹಮ್ಮು ಅಹಂಕಾರದಿಂದುರಿದು,<br/>ದಮ್ಮಿನ ಮಾತುಗಳನಾಡಿ ಸಮಯವ ಸಾಧಿಸಿಕೊಳ್ಳದ<br/>ಅಗಮ್ಯದಿಂದ ಹೊಟ್ಟೆಹೊರಕೊಂಬುವನ ಪ್ರತಾಪಮಂ ಏನೆಂದು ಹೇಳಲಿ,<br/>ಯಾವುದಂತಾಡಲಿ. ಅಯ್ಯಾ ಗುರು ಶಂಭುಲಿಂಗವೆ,ನಿಜಗುರು ನಿರಾಲಂಬಪ್ರಭುವೆ. </font>"
}