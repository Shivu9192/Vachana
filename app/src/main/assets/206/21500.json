{
    "id": "21500", 
    "vachana": "<font><br/>1296<br/>ಗುರುಕರುಣ ಕಟಾಕ್ಷದಿಂದಾದ ಮೂಲಮಂತ್ರ ಆಧಾರವೆನಿಸುವುದು<br/>ಗುರುಕರುಣದಿಂದಾದ ಸ್ಥೂಲ ಸೂಕ್ಷ್ಮಕಾರಣವೆಂಬ ನಿರ್ವಯವು<br/>ಆಧಾರಕ್ಕೆ ಆದಿಬೀಜಾಕ್ಷರವಾಗಿ ತೋರುವದು.<br/>ಗುರುಕರುಣದಿಂದಲ್ಲದೆ ನಾದ  ಬಿಂದು  ಕಳಾಚೈತನ್ಯಗೊಂಡು,<br/>ಆದಿಮೂಲಮಂತ್ರವರಿದು ಅಂಗಕ್ಕೆ ಅಸಾಧ್ಯವಾಗಿ<br/>ಲಿಂಗಸಮರಸಭಾವವನರಿಯದೆ,<br/>ಆದಿಪರಶಿವಶಕ್ತಿ ಬೀಜಾಕ್ಷರ ಇಂಬುಗೊಂಡು, <br/>ಹದಿನಾಲ್ಕು ಲೋಕದ ವ್ಯವಹಾರ ಸಾಧಿಸಿಕೊಂಡಿರ್ಪುದು.<br/>ಗುರುಕರುಣದಿಂದಾದ ಚಿತ್ತುಸುಚಿತ್ತು ಅಹಂಕಾರ<br/>ಅವಯವಂಗಳು ಆವಾವ ತೆರನಾಗಿ, ಅಲ್ಪ ಸುಖದ ಇಚ್ಛಾಮಾತ್ರದಿಂದ<br/>ಆ ಓಂ ಬೀಜಾಕ್ಷರಮಂ ಸತ್ತು ಚಿತ್ತಾನಂದ<br/>ಪರಿಪೂರ್ಣ ನೆಲೆಗೊಳ್ಳದೆ ಸತ್ತು ಹುಟ್ಟವುದಕ್ಕೆ ಯತ್ನವಿಲ್ಲದೆ,<br/>ಸತ್ಯ ಸದಾಚಾರದಲ್ಲಿ ನಿತ್ಯನಿಗುರ್ಣಭರಿತನಾಗಿರ್ಪುದು.<br/>ಆದಿಯಾಧಾರ ಬೀಜಾಕ್ಷರ ಮೂಲಮಂತ್ರವೆನಿಸುವದು.<br/>ಕತ್ತಲಿಲ್ಲದ ಬೆಳಗು ನೀನಲ್ಲ(ವೆ), ನಿಜಗುರು ನಿರಾಲಂಬಪ್ರಭುವೆ. </font>"
}