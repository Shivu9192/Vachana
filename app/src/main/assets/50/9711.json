{
    "id": "9711", 
    "vachana": "ವೇದ ಕಲ್ಲಿಯಾಗಿ, ಶಾಸ್ತ್ರ ಮಣಿಯಾಗಿ,\nಪುರಾಣ ತೊಡಕಿನ ಬಂಧದ ನೂಲಾಗಿ,\nಆಗಮದ ಪಸರದಲ್ಲಿ ಆಯತವ ಮಾಡಿ,\nಗುರುವೆಂಬ ತಡಿಯ ಮೆಟ್ಟಿ,\nನಾಭಿಮಧ್ಯವೆಂಬ ಲಿಂಗದ ಜಲವ ಹೊಕ್ಕು,\nಮಹಾಸ್ಥಳಕುಳ ವಿವರಂಗಳೆಂಬ ಮಡುವಿಗೆ ಇಡಲಾಗಿ\nಅಡಗಿದ ಮತ್ಸ ್ಯವೆದ್ದಿತ್ತು.\nಬಲೆಯ ಹೊಲಬ ಕಂಡು\nಅದು ಸ್ಥೂಲಕ್ಕೆ ಸೂಕ್ಷ್ಮವಾಗಿ, ಸೂಕ್ಷ್ಮಕ್ಕೆ ಸ್ಥೂಲವಾಗಿ\nಆ ಕಲ್ಲಿಯ ದ್ವಾರದಲ್ಲಿ ಅಲ್ಲಿಯೆ ನುಸುಳುತ್ತ\nಕಲ್ಲಿಗೆ ಹೊರಗಾಗುತ್ತ, ಮತ್ತಾ ಕಲ್ಲಿಗೆ ಒಳಗಾಗುತ್ತ\nಸ್ಥಲಂಗಳನರಿದು ಹೊರಗಾಗುತ್ತ\nಭಾವಜ್ಞನಾಗಿ ಭಾವವಿರಹಿತನಾದೆಯಲ್ಲಾ\nಮಾವನ ಮಗಳಿಗೆ ಅಣ್ಣನಾದೆಯಲ್ಲಾಚನ್ನಕದಂಬಲಿಂಗಾ.\n"
}