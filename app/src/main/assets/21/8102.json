{
    "id": "8102", 
    "vachana": " \nಜನನ \n  ಮರಣ ಸೂತಕಂಗಳ ಕಳೆದು \nಶುದ್ಧವಾದೆನೆಂಬ ಅಜ್ಞಾನಿ ಜಡಜೀವಿಗಳು ನೀವು ಕೇಳಿರೋ! \nಪೃಥ್ವಿ ಶುದ್ಧವೆಂಬಿರಿ, \nಇಪ್ಪತ್ತೊಂದು ಲಕ್ಷ ಜೀವರಾಶಿಗಳು \nಅಲ್ಲಿಯೇ ಹುಟ್ಟಿ, ಅಲ್ಲಿಯೇ ಹೊಂದಿದವಾಗಿ \n  ಶುದ್ಧವಲ್ಲ. \nಅಗ್ನಿ ಶುದ್ಧವೆಂಬಿರಿ, \nಇಪ್ಪತ್ತೊಂದು ಲಕ್ಷ ಜೀವರಾಶಿಗಳು \nಅಲ್ಲಿಯೇ ಹುಟ್ಟಿ, ಅಲ್ಲಿಯೇ ಹೊಂದಿದವಾಗಿ ಅಗ್ನಿ ಶುದ್ಧವಲ್ಲ. \nಅಪ್ಪು ಶುದ್ಧವೆಂಬಿರಿ, \nಇಪ್ಪತ್ತೊಂದು ಲಕ್ಷ ಜೀವರಾಶಿಗಳು \nಅಲ್ಲಿಯೇ ಹುಟ್ಟಿ, ಅಲ್ಲಿಯೇ ಹೊಂದಿದವಾಗಿ ಪೃಥ್ವಿ ಶುದ್ಧವಲ್ಲ. \nಅಪ್ಪು ಶುದ್ಧವೆಂಬರಿ, \nಇಪ್ಪತ್ತೊಂದು ಲಕ್ಷ ಜೀವರಾಶಿಗಳು \nಅಲ್ಲಿಯೇ ಹುಟ್ಟಿ, ಅಲ್ಲಿಯೇ ಹೊಂದಿದವಾಗಿ \n  ಶುದ್ಧವಲ್ಲ. \nಆಕಾಶ ಶುದ್ಧವೆಂಬಿರಿ, \nಈ ಚತುರ್ವಿಧ ತತ್ವಂಗಳ ಒಳಗಿಟ್ಟುಕೊಂಡು \nಈ ಪ್ರಕಾರವಾದ ಕಾರಣ ಆಕಾಶ ಶುದ್ಧವಲ್ಲ. \nಇವು ಶುದ್ಧವಹ \n  ಎಂತೆಂದೊಡೆ:\nಈ ಪಂಚತತ್ವಂಗಳು ಹುಟ್ಟಿದವು \nನಮ್ಮ ಸದಾಶಿವನ ಸಿರಿಯಪ್ಪದೊಂದು ಇಷ್ಟಲಿಂಗದಲ್ಲಿ. \nಆ ಲಿಂಗಕ್ಕೆ ಅಷ್ಟವಿಧಾರ್ಚನೆಯ ಮಾಡಿ \n  ರುಚಿಪದಾರ್ಥವನು ತಂದು \nಆ ಲಿಂಗಕ್ಕೆ ಕೊಟ್ಟಲ್ಲಿ, \nಲಿಂಗಪ್ರಸಾದವದು ಅಂಗಕ್ಕೆ ಲೇಸಾಗಲೆಂದು, \nಕೊಂಬಾತನ ಸರ್ವಾಂಗವೆಲ್ಲ ಶುದ್ಧವಯ್ಯಾ. \nಆತನಿಪ್ಪ ಗೃಹವೇ ಪುಣ್ಯಕ್ಷೇತ್ರವು, \nಅಂತಹವರ ಪಾದಕ್ಕೆ ಶರಣಾರ್ಥಿ. \nಈ ವಿವರವನರಿಯದೆ ತನ್ನ ಕರದ ಲಿಂಗಕ್ಕೆ ಅಷ್ಟವಿಧಾರ್ಚನೆಯ ಮಾಡದೆ, \nಭೋಜನ ಪದಾರ್ಥ ನೀರು ರೊಟ್ಟಿ \n  ಗುಗ್ಗರಿ \nಸೀತೆನಿ ಬೆಳಸಿ ಕಾಯಿ ಕಸಿಕು \n  ಹಂಪಲ \nಹಾಲು ಮೊಸರು ಮಜ್ಜಿಗೆ ತುಪ್ಪ ಸಕ್ಕರೆ \n  ವೀಳೆಯ \n-ಇವನೆಲ್ಲವನು ತನ್ನ ಲಿಂಗಕ್ಕೆ ಕೊಡದೆ, \nಅಂಗಕ್ಕೆ ಲೇಸಾಗಲೆಂದು ತಿಂಬುವನು \nಅವನೀಗ ತಾನೇ ಶುದ್ಧ ಹೊಲೆಯನೆಂದಾತ ನಮ್ಮ ಅಂಬಿಗರ ಚೌಡಯ್ಯ. \n"
}