{
    "id": "74", 
    "vachana": "<font>77 <br/>ಎಲೋ ಮಾನವ ಕೇಳೆಲೊ, <br/>ಶೀಲದಲ್ಲಿ ಸಂಪನ್ನರಾದವರು ನೀವು ಕೇಳಿರೊ:<br/>ಹಣ್ಣುಗಳು ಸಣ್ಣ ಜಾತಿಯ ಎಂಜಲು, <br/>ಹಾಲು ಕರುವಿನ ಎಂಜಲು, <br/>ಮೊಸರು ಗೊಲ್ಲತಿಯ ಎಂಜಲು, <br/>ಅಕ್ಕಿ, ಗೋದಿ, ಬೇಳೆ, ಬೆಲ್ಲಗಳು ನೊಣದ ಎಂಜಲು, <br/>ನೀರು ಮೀನು ಕಪ್ಪೆಗಳ ಎಂಜಲು, <br/>ಉಪ್ಪು ಉಪ್ಪಾರನ ಎಂಜಲು, <br/>ಎಣ್ಣೆ ಸರ್ವಮಾನವರ ಎಂಜಲು, <br/>ಸಕಲಪದಾರ್ಥವು ಅನಂತ ಹುಳುಗಳ ಎಂಜಲು. <br/>ಇಂತಹ ಎಂಜಲವು ಎಂದು ಕಣ್ಣಾರೆ ನೋಡಿ, ಕಿವಿಯಾರೆ ಕೇಳಿ, <br/>ಮಾಡುವ ದುರಾಚಾರವ ಆರು ಬಣ್ಣಿಸಬಹುದುರಿ <br/>ಅರಿವು ಇಲ್ಲದವರು ಅರಮನೆಗೆ ಮಾಡಿದರು, <br/>ಭಕ್ತಿಯಿಲ್ಲದವರು ತಮ್ಮ ಗುರುಲಿಂಗಜಂಗಮಕ್ಕೆ ಮಾಡಿದರು. <br/>ಇಂತಪ್ಪ ಸರ್ವರ ಎಂಜಲು ತಿಂದು <br/>ಶಿವಲಿಂಗವ ಧರಿಸಿಕೊಂಡು, ಶಿವಭಕ್ತರೆಂದು ಹೇಳಿಸಿ, <br/>ಕಾಲಿಗೆ ಬಂದಂತೆ ಕುಣಿದು, <br/>ಬಾಯಿಗೆ ಬಂದಂತೆ ಅಂದು, <br/>ಮನಬಂದಂತೆ ಸ್ತ್ರೀಸಂಗದಲ್ಲಿ ಆಚರಿಸುವ <br/>ಭ್ರಷ್ಟ ಹೊಲೆಮಾದಿಗರಿಗೆ ಶೀಲವು ಎಲ್ಲಿಹುದು? <br/>ಆಚರಣೆ ಎಲ್ಲಿಹುದುರಿ ಕುಲವೆಲ್ಲಿಹುದು? <br/>ಇಂತಪ್ಪ ಮೂಳಹೊಲೆಯರ ಮೂಗ  ಕೊಯ್ದು <br/>ಪಡಿಹಾರಿ ಉತ್ತಣ್ಣಗಳ ಪಾದುಕದಿ ಹೊಡೆ  ಎಂದಾತ ನಮ್ಮ ಅಂಬಿಗ ಚೌಡಯ್ಯ. </font>"
}