{
    "id": "8074", 
    "vachana": " \nಎಲೋ ಮಾನವ ಕೇಳೆಲೊ, \nಶೀಲದಲ್ಲಿ ಸಂಪನ್ನರಾದವರು ನೀವು ಕೇಳಿರೊ:\nಹಣ್ಣುಗಳು ಸಣ್ಣ ಜಾತಿಯ ಎಂಜಲು, \nಹಾಲು ಕರುವಿನ ಎಂಜಲು, \nಮೊಸರು ಗೊಲ್ಲತಿಯ ಎಂಜಲು, \nಅಕ್ಕಿ, ಗೋದಿ, ಬೇಳೆ, ಬೆಲ್ಲಗಳು ನೊಣದ ಎಂಜಲು, \nನೀರು ಮೀನು ಕಪ್ಪೆಗಳ ಎಂಜಲು, \nಉಪ್ಪು ಉಪ್ಪಾರನ ಎಂಜಲು, \nಎಣ್ಣೆ ಸರ್ವಮಾನವರ ಎಂಜಲು, \nಸಕಲಪದಾರ್ಥವು ಅನಂತ ಹುಳುಗಳ ಎಂಜಲು. \nಇಂತಹ ಎಂಜಲವು ಎಂದು ಕಣ್ಣಾರೆ ನೋಡಿ, ಕಿವಿಯಾರೆ ಕೇಳಿ, \nಮಾಡುವ ದುರಾಚಾರವ ಆರು ಬಣ್ಣಿಸಬಹುದುರಿ \nಅರಿವು ಇಲ್ಲದವರು ಅರಮನೆಗೆ ಮಾಡಿದರು, \nಭಕ್ತಿಯಿಲ್ಲದವರು ತಮ್ಮ ಗುರುಲಿಂಗಜಂಗಮಕ್ಕೆ ಮಾಡಿದರು. \nಇಂತಪ್ಪ ಸರ್ವರ ಎಂಜಲು ತಿಂದು \nಶಿವಲಿಂಗವ ಧರಿಸಿಕೊಂಡು, ಶಿವಭಕ್ತರೆಂದು ಹೇಳಿಸಿ, \nಕಾಲಿಗೆ ಬಂದಂತೆ ಕುಣಿದು, \nಬಾಯಿಗೆ ಬಂದಂತೆ ಅಂದು, \nಮನಬಂದಂತೆ ಸ್ತ್ರೀಸಂಗದಲ್ಲಿ ಆಚರಿಸುವ \nಭ್ರಷ್ಟ ಹೊಲೆಮಾದಿಗರಿಗೆ ಶೀಲವು ಎಲ್ಲಿಹುದು? \nಆಚರಣೆ ಎಲ್ಲಿಹುದುರಿ ಕುಲವೆಲ್ಲಿಹುದು? \nಇಂತಪ್ಪ ಮೂಳಹೊಲೆಯರ \n  ಕೊಯ್ದು \nಪಡಿಹಾರಿ ಉತ್ತಣ್ಣಗಳ ಪಾದುಕದಿ \n  ಎಂದಾತ ನಮ್ಮ ಅಂಬಿಗ ಚೌಡಯ್ಯ. \n"
}