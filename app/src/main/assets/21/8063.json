{
    "id": "8063", 
    "vachana": " \nಉಂಡರೆ ಭೂತನೆಂಬರು, \nಉಣದಿದ್ದರೆ [ಚಾತಕ]ನೆಂಬರು. \nಭೋಗಿಸಿದರೆ ಕಾಮಿಯೆಂಬರು, \nಭೋಗಿಸದಿದ್ದರೆ ಮುನ್ನ ಮಾಡಿದ ಕರ್ಮಿ ಎಂಬರು. \nಊರೊಳಗಿದ್ದರೆ ಸಂಸಾರಿ ಎಂಬರು, \nಅಡವಿಯೊಳಗಿದ್ದರೆ ಮೃಗಜಾತಿ ಎಂಬರು. \nನಿದ್ರೆಗೈದರೆ ಜಡದೇಹಿ ಎಂಬರು, \nಎದ್ದಿದ್ದರೆ ಚಕೋರನೆಂಬರು. \nಇಂತೀ ಜನಮೆಚ್ಚಿ ನಡೆದವರ \nಎಡದ ಪಾದ ಕಿರಿ ಕಿರುಗುಣಿಯಲ್ಲಿ ಮನೆ ಮಾಡು, \nಮನೆ ಮಾಡು ಎಂದಾತ ನಮ್ಮ ಅಂಬಿಗರ ಚೌಡಯ್ಯ. \n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}