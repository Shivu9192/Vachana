{
    "id": "93", 
    "vachana": "<font>96 <br/>ಕರದಲ್ಲಿ ಲಿಂಗವ ಪಿಡಿದುಕೊಂಡು, <br/>ಕಣ್ಣುಮುಚ್ಚಿ ಸರಜಪಮಾಲೆಯ <br/>ಬೆರಳಿಂದ ಎಳೆದೆಳೆದು ಎಣಿಸುತ್ತ, <br/>ಗುರುಮೂರ್ತಿಯ ಧ್ಯಾನಿಸುತ್ತ ಕಂಡೆನೆಂಬುತ್ತ <br/>ಇರುವರೆ ಮೂಳರಿರಾ ? <br/>ನಿಮಗೆಲ್ಲಿಯದೊ ಗುರುಧ್ಯಾನ ? <br/>ವರ ಪರವಸ್ತುವಿಂಗೆ ಸರಿ  ಎನಿಸಿಕೊಂಬ ಗುರುಸ್ವಾಮಿ <br/>ನಿಮ್ಮ ನೆರೆಹೊರೆಯ ಸರಿಸಮೀಪ ಗ್ರಾಮದಲ್ಲಿರಲು <br/>ಅವರನ್ನು ಲೆಕ್ಕಿಸದೆ, ಉದಾಸೀನವ ಮಾಡಿ ಕಂಡು <br/>ನಿನ್ನ ಉಂಬ ಉಡುವ ಸಿರಿ ಸಂಪತ್ತಿನೊಳು ಅವರನು ಸತ್ಕರಿಸದೆ, <br/>ಕರದಲ್ಲಿ ನೋಡಿ ಕಂಡಿಹೆನೆಂದು <br/>ಶಿರವಂ ಬಿಗಿದು, ಕಣ್ಣನೆ ತೆರೆಯದೆ, <br/>ಸ್ವರದಲಾಗ ಪಿಟಿಪಿಟಿ ಎನ್ನುತ್ತ ಅರಿದೆವೆಂಬ ಅರಿವಿಂಗೆ ಶಿರದೂಗಿ ಬೆರಗಾಗಿ ನಗುತಿರ್ದ ನಮ್ಮ ಅಂಬಿಗರ ಚೌಡಯ್ಯ. </font>"
}