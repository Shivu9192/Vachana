{
    "id": "8093", 
    "vachana": " \nಕರದಲ್ಲಿ ಲಿಂಗವ ಪಿಡಿದುಕೊಂಡು, \nಕಣ್ಣುಮುಚ್ಚಿ ಸರಜಪಮಾಲೆಯ \nಬೆರಳಿಂದ ಎಳೆದೆಳೆದು ಎಣಿಸುತ್ತ, \nಗುರುಮೂರ್ತಿಯ ಧ್ಯಾನಿಸುತ್ತ ಕಂಡೆನೆಂಬುತ್ತ \nಇರುವರೆ ಮೂಳರಿರಾ ? \nನಿಮಗೆಲ್ಲಿಯದೊ ಗುರುಧ್ಯಾನ ? \nವರ ಪರವಸ್ತುವಿಂಗೆ \n  ಎನಿಸಿಕೊಂಬ ಗುರುಸ್ವಾಮಿ \nನಿಮ್ಮ ನೆರೆಹೊರೆಯ ಸರಿಸಮೀಪ ಗ್ರಾಮದಲ್ಲಿರಲು \nಅವರನ್ನು ಲೆಕ್ಕಿಸದೆ, ಉದಾಸೀನವ ಮಾಡಿ ಕಂಡು \nನಿನ್ನ ಉಂಬ ಉಡುವ ಸಿರಿ ಸಂಪತ್ತಿನೊಳು ಅವರನು ಸತ್ಕರಿಸದೆ, \nಕರದಲ್ಲಿ ನೋಡಿ ಕಂಡಿಹೆನೆಂದು \nಶಿರವಂ ಬಿಗಿದು, ಕಣ್ಣನೆ ತೆರೆಯದೆ, \nಸ್ವರದಲಾಗ ಪಿಟಿಪಿಟಿ ಎನ್ನುತ್ತ ಅರಿದೆವೆಂಬ ಅರಿವಿಂಗೆ ಶಿರದೂಗಿ ಬೆರಗಾಗಿ ನಗುತಿರ್ದ ನಮ್ಮ ಅಂಬಿಗರ ಚೌಡಯ್ಯ. \n"
}