{
    "id": "726", 
    "vachana": "<font>123<br/>ಕೇಳಿದೇನೆಲೆ ಮಾನವ,<br/>ಪಂಚಮಹಾಪಾತಕ ದೋಷಾದಿಗಳನ್ನು ಮಾಡಿ<br/>ಬಾಯಿಲೆ `ಶಿವ ಶಿವ‹ ಎಂದು ಶಿವನ ನೆನೆದರೆ<br/>ಭವ ಹರಿಯಿತೆಂಬ ವಿಚಾರಗೇಡಿಗಳ ಮಾತು ಕೇಳಲಾಗದು.<br/>ಜ್ಯೋತಿಯ ನೆನೆದರೆ ಕತ್ತಲೆ  ಹಿಂಗುವುದೇ ?<br/>ರಂಭೆಯ ನೆನೆದರೆ ಕಾಮದ ಕಳವಳ ಹೋಗುವುದೇ ?<br/>ಮೃಷ್ಟಾನ್ನವ ನೆನೆದರೆ ಹೊಟ್ಟೆ  ತುಂಬುವುದೆ ?<br/>ಮಾಡಿದಂತಹ ದೋಷವು ಹೋಗಲಾರದು.<br/>ಇಂತಪ್ಪ ದುರಾಚಾರಿಗಳ<br/>ಪಡಿಹಾರಿ ಉತ್ತಣ್ಣಗಳ ಪಾದುಕೆಯಿಂದಹೊಡಿ ಎಂದಾತ ನಮ್ಮ ಅಂಬಿಗರ ಚೌಡಯ್ಯ ನಿಜಶರಣನು.</font>"
}