{
    "id": "8076", 
    "vachana": "ಏಕಾದಶ ರುದ್ರರು ಹೊರಗಾದ,\nಈರೇಳು ಲೋಕ ಹದಿನಾಲ್ಕು \n  ಯುಗಜುಗಂಗಳಲ್ಲಿ ಒಳಗಾಗಿ\nತಿರುಗುವುದೊಂದು ಶಕ್ತಿಯ ಭೇದ.\nದಶಾವತಾರವಾಗಿ ಕಾಲಕರ್ಮಂಗಳಲ್ಲಿ ಓಲಾಡುತ್ತಿಪ್ಪುದು\nಒಂದು ಶಕ್ತಿಯ ಭೇದ.\nಉಂಟು ಇಲ್ಲಾ ಎಂದು ನಿಶ್ಚಿಂತಕ್ಕೆ ಹೋರುವುದೊಂದು ಶಕ್ತಿಯ ಭೇದ.\nಇಂತೀ ತ್ರಿವಿಧಶಕ್ತಿಯ \n  ಆಧಾರವನರಿದು\nಕರ್ಮವ ಕರ್ಮದಿಂದ ಕಂಡು, ಧರ್ಮವ ಧರ್ಮದಿಂದ ಅರಿದು,\nಜ್ಞಾನವ ಜ್ಞಾನದಿಂದ ವಿಚಾರಿಸಿ, ಇಂತೀ ತ್ರಿಗುಣದಲ್ಲಿ ತ್ರಿಗುಣಾತ್ಮಕನಾಗಿ,\nದರ್ಪಣದಿಂದ ಒಪ್ಪಂಗಳನರಿವಂತೆ\nಅರಿವು ಕುರುಹಿನಲ್ಲಿ ನಿಂದು, \n  ಅರಿವನವಗವಿಸಿದಲ್ಲಿತ್ತøಮೂರ್ತಿ ನಷ್ಟವೆಂದನಂಬಿಗ ಚೌಡಯ್ಯ. \n"
}