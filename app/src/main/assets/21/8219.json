{
    "id": "8219", 
    "vachana": " \nಶೀಲವಂತನೆಂಬವ ಶಿವದ್ರೋಹಿ, \nಭಾಷೆವಂತನೆಂಬವ ಬ್ರಹ್ಮೇತಿಕಾರ, \nನೇಮಸ್ತನೆಂಬವ ನೇಮಕ್ಕೆ ಗುರಿಯಾದ, \nಅಚ್ಚ ಪ್ರಸಾದಿ ನಿಚ್ಚಕುನ್ನಿ. \nಇವರು ನಾಲ್ವರು ಹೋದಲ್ಲಿ ಹೊಗಲಾಗದು, ಬಂದಲ್ಲಿ ಬರಲಾಗದು, \nನಿಂತಲ್ಲಿ ನಿಲಲಾಗದು, ಕುಳಿತಲ್ಲಿ ಕುಳ್ಳಿರಲಾಗದು. \nಈ ನಾಲ್ವರಿಗೂ ಲಿಂಗವಿಲ್ಲ, ಗುರುವಿಲ್ಲ, ಜಂಗಮವಿಲ್ಲ, \nಪಾದೋದಕ ಪ್ರಸಾದವಿಲ್ಲ, ನಾ ಮೊದಲೇ ಇಲ್ಲ. \nಅದೇನು ಕಾರಣವೆಂದಡೆ, \nನಿರಂತರ \n  ಕೈ ಕಡ[ವಸ]ವಾಗಿ ಬರುತ್ತಿರಲು \nಅವರ \n  ಬಟ್ಟಲು \nನಮ್ಮ \n  ಭಾಂಡವ ಮುಟ್ಟಬಾರದು ಎಂಬ \n[ಮನದ]ಹೊಲೆಯರಿಗೆಲ್ಲಿಯ ಶೀಲವೋ ಅಂಬಿಗರ ಚೌಡಯ್ಯ! \n"
}