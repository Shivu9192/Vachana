{
    "id": "99", 
    "vachana": "<font>102 <br/>ಕಷ್ಟಜೀವನ ಮನುಜರಿರಾ, <br/>ನೀವು ಹುಟ್ಟಿದ ಮೊದಲು, <br/>ಎಷ್ಟು ಮಂದಿ ನಿಮ್ಮ ಕಣ್ಣ ಮುಂದೆ <br/>ನಷ್ಟವಾಗಿ ಹೋದುದ ಕಂಡು ಕಂಡೂ <br/>ಹೆಂಡಿರು ತನ್ನವರೆಂಬೆನೆ? <br/>ಮಿಂಡಿಯಾಗಿ ಹಲವರ ಬಯಸುವವಳ <br/>ಮಕ್ಕಳ ತನ್ನವರೆಂಬೆನೆ? <br/>ಕೂಡುವಾಗ ದುಃಖ, <br/>ಕೂಡಿದ ಒಡವೆಯ ಮಡಗುವಾಗ ದುಃಖ, <br/>ಮಡಗಿದ ಒಡವೆಯ ತೆಗೆವಾಗ ದುಃಖ, <br/>ಪ್ರಾಣವ ಬಿಡುವಾಗ ದುಃಖ, <br/>ಹೊಲೆ ಸಂಸಾರವ ನಚ್ಚಿ ಕಾಲನ ಬಲೆಗೆ ಈಡಾ[ಗ]ದಿರೊ, <br/>ಪತಿಭಕ್ತಿ, ಮುಕ್ತಿಯೆಂಬುದ ಗಳಿಸಿಕೊಳ್ಳಿರೊ, <br/>ಸಟೆಯಂ ಬಿಡಿ, ದಿಟವಂ ಹಿಡಿ, <br/>ಘಟವುಳ್ಳ ಕಾಲದಲ್ಲಿ ಶಿವಭಕ್ತಿಯ ನಟಿಸಿ ನಡೆ, ಎಂದಾತ ನಮ್ಮ ಅಂಬಿಗ ಚೌಡಯ್ಯ. </font>"
}