{
    "id": "8099", 
    "vachana": " \nಕಷ್ಟಜೀವನ ಮನುಜರಿರಾ, \nನೀವು ಹುಟ್ಟಿದ ಮೊದಲು, \nಎಷ್ಟು ಮಂದಿ ನಿಮ್ಮ ಕಣ್ಣ ಮುಂದೆ \nನಷ್ಟವಾಗಿ ಹೋದುದ ಕಂಡು ಕಂಡೂ \nಹೆಂಡಿರು ತನ್ನವರೆಂಬೆನೆ? \nಮಿಂಡಿಯಾಗಿ ಹಲವರ ಬಯಸುವವಳ \nಮಕ್ಕಳ ತನ್ನವರೆಂಬೆನೆ? \nಕೂಡುವಾಗ ದುಃಖ, \nಕೂಡಿದ ಒಡವೆಯ ಮಡಗುವಾಗ ದುಃಖ, \nಮಡಗಿದ ಒಡವೆಯ ತೆಗೆವಾಗ ದುಃಖ, \nಪ್ರಾಣವ ಬಿಡುವಾಗ ದುಃಖ, \nಹೊಲೆ ಸಂಸಾರವ ನಚ್ಚಿ ಕಾಲನ ಬಲೆಗೆ ಈಡಾ[ಗ]ದಿರೊ, \nಪತಿಭಕ್ತಿ, ಮುಕ್ತಿಯೆಂಬುದ ಗಳಿಸಿಕೊಳ್ಳಿರೊ, \nಸಟೆಯಂ ಬಿಡಿ, ದಿಟವಂ ಹಿಡಿ, \nಘಟವುಳ್ಳ ಕಾಲದಲ್ಲಿ ಶಿವಭಕ್ತಿಯ ನಟಿಸಿ ನಡೆ, ಎಂದಾತ ನಮ್ಮ ಅಂಬಿಗ ಚೌಡಯ್ಯ. \n"
}