{
    "id": "714", 
    "vachana": "<font>111 <br/>ಕಾಶಿಯಾತ್ರೆಗೆ ಹೋದೆನೆಂಬ <br/>ಹೇಸಿಮೂಳರ ಮಾತ  ಕೇಳಲಾಗದು! <br/>ಕೇತಾರಕ್ಕೆ ಹೋದೆನೆಂಬ <br/>ಹೇಸಿಹೀನರ ನುಡಿಯ ಲಾಲಿಸಲಾಗದು! <br/>ಸೇತುಬಂಧ ರಾಮೇಶ್ವರಕ್ಕೆ ಹೋದೆನೆಂಬ <br/>ಸರ್ವಹೀನರ ಮುಖವ ನೋಡಲಾಗದು! <br/>ಪರ್ವತಕ್ಕೆ ಹೋದೆನೆಂಬ <br/>ಪಂಚಮಹಾಪಾತಕರ ಮುಖವ ನೋಡಲಾಗದು! <br/>ಅದೆಂತೆಂದಡೆ:<br/>ಕಾಯವೆ ಕಾಶಿ, ಒಡಲೆ ಕೇತಾರ, <br/>ಮಾಡಿನೀಡುವ ಹಸ್ತವೆ ಸೇತುಬಂಧರಾಮೇಶ್ವರ, <br/>ಮಹಾಲಿಂಗವ ಹೊತ್ತಿರುವ ಶಿರಸ್ಸೆ ಶ್ರೀಶೈಲಪರ್ವತ ನೋಡಾ. <br/>ಇಂತಿವನರಿಯದೆ ಪರ್ವತಕ್ಕೆ ಹೋಗಿ, ಪಾತಾಳಗಂಗೆಯ ಮುಳುಗಿ, <br/>ತಲೆಯ ಬೋಳಿಸಿಕೊಂಡು, ಗಡ್ಡವ ಕೆರೆಸಿಕೊಂಡು, ಮೀಸೆಯ ತರಿಸಿಕೊಂಡು, <br/>ಗಂಗೆಯೊಳು ಕೋಣನ ಹಾಂಗೆ ಮೈಗೆಟ್ಟು ಫಕ್ಕನೆ ಮುಳುಗಿ, <br/>ಅಲ್ಲಿಂದ ಬಂದು ಅನ್ನವಸ್ತ್ರವಂ ಕಾಸುವೀಸವಂ ಕೊಟ್ಟು, <br/>ಪಾಪ ಹೋಯಿತ್ತೆಂದು <br/>ಅಲ್ಲಿಂದ ಬಂದು ಲಿಂಗವಡಿಗಡಿಗೆ ಹಾಯ್ದು, <br/>ಬಾರದ ಪಾಪವ ತಾವಾಗ ಬರಸಿಕೊಂಡು, ತಗರ  ಜನ್ಮದಲ್ಲಿ ಹುಟ್ಟುವರಯ್ಯ. <br/>ಕೋಲು ಪುಟ್ಟಿಯಂ ಕೊಟ್ಟು ಅಟ್ಟಿಸಿ ಬಿಟ್ಟ ಬಳಿಕ, <br/>ಅಲ್ಲಿಂದ ಬಂದವರಿಗೆ ಇಲ್ಲಿದ್ದವರು ಹೋಗಿ, <br/>ಇದಿರುಗೊಂಡು ಕರತರುವುದಕ್ಕೆ! <br/>ಕತ್ತೆ ಮೂಳಹೊಲೆಯರಿರ, ನೀವು ಕೇಳಿರೋ, ಅದಂತೆಂದಡೆ:<br/>ಶ್ರೀಮಹಾಪರ್ವತಕ್ಕೆ ಹೋದವರು ತಿರಿಗಿಬಪ್ಪರೆ ? <br/>ಶ್ರೀಮಹಾಮೇರುವಿಗೆ ಹೋದವರು ಮರಳಿಬಪ್ಪರೆ ? <br/>ಛೀ! ಛೀ! ನೀಚ ಮೂಳ  ದಿಂಡೆಯ ನೀಳಹೊಲೆಯರೆಂದಾತ ನಮ್ಮ ದಿಟ್ಟ ವೀರಾಧಿವೀರನಂಬಿಗರ ಚೌಡಯ್ಯನು.</font>"
}