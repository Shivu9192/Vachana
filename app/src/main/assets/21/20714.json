{
    "id": "20714", 
    "vachana": " \nಕಾಶಿಯಾತ್ರೆಗೆ ಹೋದೆನೆಂಬ \nಹೇಸಿಮೂಳರ \n  ಕೇಳಲಾಗದು! \nಕೇತಾರಕ್ಕೆ ಹೋದೆನೆಂಬ \nಹೇಸಿಹೀನರ ನುಡಿಯ ಲಾಲಿಸಲಾಗದು! \nಸೇತುಬಂಧ ರಾಮೇಶ್ವರಕ್ಕೆ ಹೋದೆನೆಂಬ \nಸರ್ವಹೀನರ ಮುಖವ ನೋಡಲಾಗದು! \nಪರ್ವತಕ್ಕೆ ಹೋದೆನೆಂಬ \nಪಂಚಮಹಾಪಾತಕರ ಮುಖವ ನೋಡಲಾಗದು! \nಅದೆಂತೆಂದಡೆ:\nಕಾಯವೆ ಕಾಶಿ, ಒಡಲೆ ಕೇತಾರ, \nಮಾಡಿನೀಡುವ ಹಸ್ತವೆ ಸೇತುಬಂಧರಾಮೇಶ್ವರ, \nಮಹಾಲಿಂಗವ ಹೊತ್ತಿರುವ ಶಿರಸ್ಸೆ ಶ್ರೀಶೈಲಪರ್ವತ ನೋಡಾ. \nಇಂತಿವನರಿಯದೆ ಪರ್ವತಕ್ಕೆ ಹೋಗಿ, ಪಾತಾಳಗಂಗೆಯ ಮುಳುಗಿ, \nತಲೆಯ ಬೋಳಿಸಿಕೊಂಡು, ಗಡ್ಡವ ಕೆರೆಸಿಕೊಂಡು, ಮೀಸೆಯ ತರಿಸಿಕೊಂಡು, \nಗಂಗೆಯೊಳು ಕೋಣನ ಹಾಂಗೆ ಮೈಗೆಟ್ಟು ಫಕ್ಕನೆ ಮುಳುಗಿ, \nಅಲ್ಲಿಂದ ಬಂದು ಅನ್ನವಸ್ತ್ರವಂ ಕಾಸುವೀಸವಂ ಕೊಟ್ಟು, \nಪಾಪ ಹೋಯಿತ್ತೆಂದು \nಅಲ್ಲಿಂದ ಬಂದು ಲಿಂಗವಡಿಗಡಿಗೆ ಹಾಯ್ದು, \nಬಾರದ ಪಾಪವ ತಾವಾಗ ಬರಸಿಕೊಂಡು, \n  ಜನ್ಮದಲ್ಲಿ ಹುಟ್ಟುವರಯ್ಯ. \nಕೋಲು ಪುಟ್ಟಿಯಂ ಕೊಟ್ಟು ಅಟ್ಟಿಸಿ ಬಿಟ್ಟ ಬಳಿಕ, \nಅಲ್ಲಿಂದ ಬಂದವರಿಗೆ ಇಲ್ಲಿದ್ದವರು ಹೋಗಿ, \nಇದಿರುಗೊಂಡು ಕರತರುವುದಕ್ಕೆ! \nಕತ್ತೆ ಮೂಳಹೊಲೆಯರಿರ, ನೀವು ಕೇಳಿರೋ, ಅದಂತೆಂದಡೆ:\nಶ್ರೀಮಹಾಪರ್ವತಕ್ಕೆ ಹೋದವರು ತಿರಿಗಿಬಪ್ಪರೆ ? \nಶ್ರೀಮಹಾಮೇರುವಿಗೆ ಹೋದವರು ಮರಳಿಬಪ್ಪರೆ ? \nಛೀ! ಛೀ! ನೀಚ \n  ದಿಂಡೆಯ ನೀಳಹೊಲೆಯರೆಂದಾತ ನಮ್ಮ ದಿಟ್ಟ ವೀರಾಧಿವೀರನಂಬಿಗರ ಚೌಡಯ್ಯನು.\n"
}