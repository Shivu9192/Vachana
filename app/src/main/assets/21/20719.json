{
    "id": "20719", 
    "vachana": "<font>116 <br/>ಕುರಿಕೋಳಿ ಕಿರುಮೀನ ತಿಂಬವರ <br/>ಊರೊಳಗೆ ಇರು ಎಂಬರು. <br/>ಅಮೃತಾನ್ನವ ಕರೆವ ಗೋವ  ತಿಂಬವರ <br/>ಊರಿಂದ ಹೊರಗಿರು ಎಂಬರು. <br/>ಆ ತನು ಹರಿಗೋಲಾಯಿತ್ತು, <br/>ಬೊಕ್ಕಣ, ಸಿದಿಕೆ, ಬಾರುಕೋಲು, ಪಾದರಕ್ಷೆ <br/>ದೇವರ ಮುಂದೆ ಬಾರಿಸುವುದಕ್ಕೆ ಮದ್ದಳೆಯಾಯಿತ್ತು. <br/>ಈ ಬುದ್ಧಲಿಕೆಯೊಳಗಣ ತುಪ್ಪವ ಶುದ್ಧಮಾಡಿ <br/>ತಿಂಬ ಗುಜ್ಜ  ಹೊಲೆಯರ ಕಂಡಡೆ <br/>ಉದ್ದನ ಚಮ್ಮಾಳಿಗೆಯ ತೆಕ್ಕೊಂಡು ಬಾಯ ಕೊ[ಯ್ಯು]ವೆನು ಎಂದಾತ ನಮ್ಮ ಅಂಬಿಗರ ಚೌಡಯ್ಯ.</font>"
}