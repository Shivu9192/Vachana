{
    "id": "8247", 
    "vachana": "ಹೊಲೆಯ ಹೊಲೆಯ ಎಂದಡೆ ಹೊಲೆಯರೆಂತಪ್ಪರಯ್ಯಾ?\nಹೊಲೆಯ ಹೊರಕೇರಿಯಲ್ಲಿರುವನು,\nಊರೊಳಗಿಲ್ಲವೆ ಅಯ್ಯಾ, ಹೊಲೆಯರು?\nತಾಯಿಗೆ ಬೈದವನೇ ಹೊಲೆಯ,\nತಂದೆಗೆ ಉತ್ತರ ಕೊಟ್ಟವನೆ ಹೊಲೆಯ,\nತಂದೆಗೆ ಬೈದವನೇ ಹೊಲೆಯ,\nಕೊಡುವ ದಾನಕ್ಕೆ \n  ಬಂದವನೆ ಹೊಲೆಯ,\nನಡೆವ ದಾರಿಗೆ ಮುಳ್ಳ ಹಚ್ಚಿದವನೇ ಹೊಲೆಯ,\nಬ್ರಾಹ್ಮಣನ ಕುತ್ತಿಗೆಯ ಕೊಯ್ದವನೇ ಹೊಲೆಯ,\nಹತ್ತು ಆಡಿದರೆ ಒಂದು ನಿಜವಿಲ್ಲದವನೇ ಹೊಲೆಯ,\nಚಿತ್ತದಲ್ಲಿ ಪರಸತಿಯ ಬಯಸಿದವನೇ ಹೊಲೆಯ,\nಲಿಂಗಮುದ್ರೆಯ ಕಿತ್ತಿದವನೇ ಹೊಲೆಯ,\nಲಿಂಗವ ಬಿಟ್ಟು ತಿರುಗುವವನೇ ಹೊಲೆಯ,\nಧರ್ಮವ ಮಾಡದವನೇ ಹೊಲೆಯ,\nಬಸವನ ಕೊಂದವನೇ ಹೊಲೆಯ,\nಬಸವನ ಇರಿದವನೇ ಹೊಲೆಯ,\nಲಿಂಗಪೂಜೆಯ ಮಾಡದವನೇ ಹೊಲೆಯ.\nಇಂತಪ್ಪ ಹೊಲೆಯರು ಊರ ತುಂಬ ಇರಲಾಗಿ\nಹೊರಕೇರಿಯವರಿಗೆ ಹೊಲೆಯರೆನಬಹುದೆರಿ\nಹೊಲೆ ಹುಟ್ಟಿದ ಮೂರು ದಿನಕ್ಕೆ ಪಿಂಡಕ್ಕೆ ನೆಲೆಯಾಯಿತ್ತು,\nಹಿಪ್ಪೆಯನುಂಡ ತೊಗಲು ಹರಿಗೋಲವಾಯಿತ್ತು.\nಗುರುಗಳಿಗೆ ಚಮ್ಮಾವುಗೆಯಾಯಿತ್ತು\nಹೂಡಲಿಕ್ಕೆ ಮಿಣಿಯಾಯಿತ್ತು.\nಹೊಡೆಯಲಿಕ್ಕೆ ಬಾರುಕೋಲವಾಯಿತ್ತು.\nಬಂಡಿಗೆ ಮಿಣಿಯಾಯಿತ್ತು.\nಅರಸರಿಗೆ ಮೃದಂಗವಾಯಿತ್ತು.\nತೋಲು ನಗಾರಿಯಾಯಿತ್ತು.\nತುಪ್ಪ ತುಂಬಲಿಕ್ಕೆ ಸಿದ್ದಲಿಕೆ, ಎಣ್ಣೆ ತುಂಬಲಿಕೆ ಬುದ್ದಲಿಕೆನಯಾಯಿತ್ತುಫ.\nಸಿದ್ದಲಿಕೇನ ತುಪ್ಪ, ಬುದ್ದಲಿಕೇನ ಎಣ್ಣೆ\nಕಲ್ಲಿಶೆಟ್ಟಿ ಮಲ್ಲಿಶೆಟ್ಟಿಗಳು ಕೂಡಿ\nನಾ ಶೀಲವಂತ ತಾ ಶೀಲವಂತ ಎಂದು ಶುದ್ದೈಸಿಕೊಂಡು ತಿಂದು ಬಂದು,\nಜಗಳ ಬಂದಾಗ ನನ್ನ ಕುಲ ಹೆಚ್ಚು, ನಿನ್ನ ಕುಲ ಹೆಚ್ಚು ಕಡಿಮೆ\nಎಂದು ಬಡಿದಾಡುವ \n  ನಾಯಿಗಳ ಮೋರೆ ಮೋರೆಯ ಮೇಲೆ\nನಮ್ಮ ಪಡಿಹಾರಿ ಉತ್ತಣ್ಣಗಳ ವಾಮಪಾದುಕೆಯ ಕೊಂಡು\nಅವರ ಅಂಗುಳ ಮೆಟ್ಟಿ ಫಡಫಡನೆ ಹೊಡಿ ಎಂದಾತನಮ್ಮ ದಿಟ್ಟ ಅಂಬಿಗರ ಡಯ್ಯ ನಿಜಶರಣನು. \n"
}