{
    "id": "8159", 
    "vachana": " \nಬೆಟ್ಟದ ಲಿಂಗವ ಹಿರಿದುಮಾಡಿ, \nತನ್ನ ಇಷ್ಟಲಿಂಗವ ಕಿರಿದುಮಾಡುವ ಮೂಳಹೊಲೆಯರಿರಾ, \nಅಣುರೇಣುತೃಣಕಾಷ್ಠ ಮೊದಲಾದ \nಬ್ರಹ್ಮಾಂಡ ಪರಿಪೂರ್ಣವಾದ \nಮಹಾಲಿಂಗವೆ ಅಂಗಕ್ಕೆ ಗುರುವು ಎಂದು ಸಂಬಂಧಿಸಿ \nಸರ್ವಸಂ[ಕು]ಲವ ತೋರಿದ ಬಳಿಕ, \nಇಂತಪ್ಪ ಮೋಕ್ಷಕ್ಕೆ ಕಾರಣವಾದ ಲಿಂಗವನು ಅಡಿಮಾಡಿ \nನಟ್ಟ ಕಲ್ಲಿಂಗೆ ಅಡ್ಡಬೀಳುವ \nಹೊಲೆಯರಿಗೆ ಲಿಂಗ ಕಟ್ಟುವುದು ಕಿರಿದು, \nಗೊಡ್ಡೆಮ್ಮೆಗೆ ಲಿಂಗವದು \n  ಲೇಸು. \nಇಂಥ \n  ಹೊಲೆಯರು ಶಿವಭಕ್ತರೆಂದು ನುಡಿವ ಭ್ರಷ್ಟರನು \nಕತ್ತೆಯನೇರಿಸಿ ಕೆರಹಿನಟ್ಟೆಯಲಿ ಹೊಡೆಯೆಂದಾತ ನಮ್ಮ ಅಂಬಿಗರ ಚೌಡಯ್ಯನೆಂಬ ನಿಜಶರಣನು. \n"
}