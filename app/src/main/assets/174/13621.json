{
    "id": "13621", 
    "vachana": "<font>476<br/>ಶತವೇದಿ, ಸಹಸ್ರವೇದಿಗಳು,<br/>ಕಬ್ಬುನವ ಹೊನ್ನ  ಮಾಡುವ ಸಿದ್ಧರಸವಾದಡೇನು?<br/>ಅಂತಿರಲಿ, ಅಂತಿರಲಿ.<br/>ದೀಪವಾದಿಗಳು ಜಲವಾದಿಗಳು,<br/>ಹಿರಣ್ಯಂಗಳ ವೇಧಿಸುವ ವೇದಿಗಳಾದಡೇನು ?<br/>ಅಂತಿರಲಿ, ಅಂತಿರಲಿ.<br/>ಘಟದಿಟ ಚಂದನ  ಪರುಷ<br/>ಕಾಗೆಯ ಹೊಂಬಣ್ಣದ ಮಾಡುವ ಮೇರುವಾದಡೇನು ?<br/>ಅಂತಿರಲಿ, ಅಂತಿರಲಿ.<br/>ಸಕಳೇಶ್ವರದೇವಾ, ನಿಮ್ಮ ಶರಣರು. ಸ್ವತಂತ್ರ[ರು], ಘನಮಹಿಮರು.<br/>ಶರವೇದಿ ಶಬುದವೇದಿ ಕ್ಷಣವೇದಿಯೆಂಬವರು,ಲಿಂಗವೇದಿಗೆಂತು ಸರಿಯೆಂಬೆ?</font>"
}