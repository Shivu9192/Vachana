{
    "id": "10821", 
    "vachana": "ನಾನಾ ಯೋನಿಯಲ್ಲಿ ಬಂದು ಫಲವೇನಯ್ಯಾ\nಪುಣ್ಯಪಾಪವೆಂದರಿಯದನ್ನಕ್ಕ.\nಪುಣ್ಯಪಾಪವೆಂದರಿದಲ್ಲಿ ಫಲವೇನಯ್ಯಾ\nಶಿವಭಕ್ತನಾಗದನ್ನಕ್ಕ.\nಶಿವಭಕ್ತನಾದಲ್ಲಿ ಫಲವೇನಯ್ಯಾ\nಲಿಂಗಜಂಗಮವೆಂದರಿಯದನ್ನಕ್ಕ.\nಲಿಂಗಜಂಗಮವೆಂದರಿದಲ್ಲಿ ಫಲವೇನಯ್ಯಾ\nಭವಿಯ \n  ಹಿಂಗದನ್ನಕ್ಕ.\nಭವಿಯ \n  ಹಿಂಗಿದಲ್ಲಿ ಫಲವೇನಯ್ಯಾ\nಆಶೆಯಾಮಿಷವಳಿಯದನ್ನಕ್ಕ.\nಆಶೆಯಾಮಿಷಂಗಳಳಿದಲ್ಲಿ ಫಲವೇನಯ್ಯಾ\nಸಮತೆ ನೆಲೆಗೊಳ್ಳದನ್ನಕ್ಕ.\nಸಮತೆ ನೆಲೆಗೊಂಡಲ್ಲಿ ಫಲವೇನಯ್ಯಾ\nಮೂರುಬಟ್ಟೆಯನರಿಯದನ್ನಕ್ಕ.\nಮೂರುಬಟ್ಟೆಯನರಿದಲ್ಲಿ ಫಲವೇನಯ್ಯಾ\nಅಷ್ಟಮದಂಗಳು ಬೆಂದು ನಷ್ಟವಾಗದನ್ನಕ್ಕ.\nಅಷ್ಟಮದಂಗಳು ಬೆಂದು ನಷ್ಟವಾದಲ್ಲಿ ಫಲವೇನಯ್ಯಾ\nಅಮರಗುಂಡದ ಮಲ್ಲಿಕಾರ್ಜುನದೇವರಲ್ಲಿಶಿಖಿಕರ್ಪುರದಂತೆ ಅಡಗದನ್ನಕ್ಕ. \n"
}