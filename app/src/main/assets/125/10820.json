{
    "id": "/10820", 
    "vachana": "ಗುರುಪಾದೋದಕ ಪರಮಪಾವನವೆಂದರಿದು\nಗುರುಪಾದೋದಕವನೆ ಧರಿಸುವುದು.\nಧರಿಸಿದಾತಂಗೆ ಅಷ್ಟಾಷಷ್ಟಿತೀಥಿರ್ಂಗಳು\nತನ್ನೊಳಡಗಿಹವಯ್ಯಾ.\nಅದೆಂತೆಂದಡೆ :\nಅಂಗುಷ್ಠಾಗ್ರೇ ಅಷ್ಟಾಷಷ್ಟಿತೀರ್ಥಂ ನಿತ್ಯಂ ವಸಂತಿ ವೈ'\nಎಂದುದಾಗಿ, ಶ್ರೀಗುರುವಿನ ಅಂಗುಷ್ಠಾಗ್ರದಲ್ಲಿ\nಸಕಲತೀರ್ಥಂಗಳಿರ್ಪವು.\nಶ್ರೀಗುರುವಿನ ಪಾದೋದಕ ಪರಮಪಾವನವೆಂದರಿದು\nಗುರುಪಾದೋದಕವನೆ ಧರಿಸುವುದು.\nಇದು ಕಾರಣ ಗುರುಪಾದೋದಕದಿಂದವೆಪರಮಪದವಪ್ಪುದು, ಅಮರಗುಂಡದ ಮಲ್ಲಿಕಾರ್ಜುನಾ.\n"
}