{
    "id": "0823", 
    "vachana": "<font>9<br/>ಭಕ್ತನೆಂಬ ಭೂಮಿಯಲ್ಲಿ<br/>ಗುರೂಪದೇಶವೆಂಬ ನೇಗಲಿಯಂ ಪಿಡಿದು,<br/>ಅಂತಃಕರಣ ಚತುಷ್ಟಯವೆಂಬ ಸೆಳೆಗೋಲಂ ಪಿಡಿದು,<br/>ಉತ್ತರ ಕ್ರಿಯೆಯೆಂಬ ಹಂಸನೇರಿ,<br/>ದುಷ್ಕರ್ಮದ ಕಾಟದ ಕುಲವಂ ಕಡಿದು,<br/>ಅರಿವೆಂಬ ರವಿಕಿರಣದಲ್ಲಿ ಒಣಗಿಸಿ,<br/>e್ಞನವೆಂಬ ಬೆಂಕಿಯಲ್ಲಿ ಸುಟ್ಟುರುಹಿ,<br/>ಆ ಹೊಲನ ಹಸನವ ಮಾಡಿ,<br/>ಅದಕ್ಕೆ ಬಿತ್ತುವ ಭೇದವೆಂತೆಂದಡೆ:<br/>ಈಡಾ ಪಿಂಗಳ ಸುಷುಮ್ನವೆಂಬ ನಾಳವಂ ಜೋಡಿಸಿ,<br/>ತ್ರಿಕೂಟಸ್ಥಾನವೆಂಬ ಬಟ್ಟಲಂ ಬಲಿದು,<br/>ಕುಂಡಲಿಯೆಂಬ ಹಗ್ಗವಂ ಬಿಗಿದು,<br/>ಹಂಸನೆಂಬ ಎರಡೆತ್ತನ್ನೇ ಹೂಡಿ,<br/>ಶಾಂತಿ ನಿರ್ಮಲವೆಂಬ ಮಳೆಗಾಲದ ಮೇಘಮಂ ಸುರಿದು,<br/>ಆ ಬೀಜ ಪಸರಿಸಿ, ಪ್ರಜ್ವಲಿಸಿ ಫಲಕ್ಕೆ ಬಂದು ನಿಂತಿರಲು,<br/>ಅದಕ್ಕೆ ಒತ್ತುವ ಕಸ ಆವಾವೆಂದಡೆ :<br/>ಅಷ್ಟಮದದ ಹಲವಂ ಕಿತ್ತು, ಸಪ್ತವ್ಯಸನದ ಸೆದೆಯಂ ಕಳೆದು,<br/>ಮನೋರಥವೆಂಬ ಮಂಚಿಗೆಯನ್ನೇರಿ,<br/>ಬಾಲಚಂದ್ರನೆಂಬ ಕವಣಿಯಂ ಪಿಡಿದು,<br/>ಪ್ರಪಂಚವೆಂಬ ಹಕ್ಕಿಯಂ ಹೊಡೆದು,<br/>ಆ ಭತ್ತ ಬಲಿದು ನಿಂದಿರಲು,<br/>ಅದನ್ನು ಕೊಯ್ಯುವ ಭೇದವೆಂತೆಂದಡೆ :<br/>ಇಷ್ಟವೆಂಬ ಕುಡುಗೋಲಿಗೆ, ಪ್ರಾಣವೆಂಬ ಹಿಡಿಯ ಜೋಡಿಸಿ,<br/>ಭವಭವವೆಂಬ ಹಸ್ತದಿಂದ ಪಿಡಿದು,<br/>ಜನನದ ನಿಲವಂ ಕೊಯ್ದು,<br/>ಮರಣದ ಸಿವಡಂ ಕಟ್ಟಿ,<br/>ಸುe್ಞನಪಥವೆಂಬ ಬಂಡಿಯ ಹೇರಿ,<br/>ಮುಕ್ತಿ ಕೋಟಾರಕ್ಕೆ ತಂದು,<br/>ಉನ್ನತವೆಂಬ ತೆನೆಯಂ ತರಿದು,<br/>ಷಡುವರ್ಣವೆಂಬ ಬೇಗಾರರಂ ಕಳೆದು,<br/>ಅಂಗಜನೆಂಬ ಕಾಮನಂ ಕಣ್ಕಟ್ಟಿ,<br/>ಮಂಗಲನೆಂಬ ಕಣದಲ್ಲಿ<br/>ಯಮರಾಜನಿಗೆ ಕೋರ  ಹಾಕದೆ,<br/>ಚಿತ್ರಗುಪ್ತರ ಸಂಪುಟಕ್ಕೆ ಬರಿಸದೆ,<br/>ಈ ಶಂಕರನೆಂಬ ಸವಿಧಾನ್ಯವನುಂಡು,<br/>ಸುಖಿಯಾಗಿರುತಿರ್ಪ ಒಕ್ಕಲಮಗನ<br/>ಎನಗೊಮ್ಮೆ ತೋರು ತೋರಯ್ಯಾ,ಅಮರಗುಂಡದ ಮಲ್ಲಿಕಾರ್ಜುನ ಪ್ರಭುವೆ. </font>"
}