{
    "id": "10818", 
    "vachana": "ಕಾಯದ ಕಣ್ದೆರೆಯಿಂದುದಯವಾದ \n  ಎರಡು ನೋಡಯ್ಯಾ :\nಅಯ್ಯಾ ಭ್ರಾಂತಿಯತ್ತಲೊಂದೆಳವುತ್ತಲದೆ\nದೇವಾ ನಿಮ್ಮತ್ತಲೊಂದೆಳವುತ್ತಲದೆ.\nಒಂದರ ಸಹಜವನೊಂದು ಗೆಲಲರಿಯದು.\nಮುಂದೆ ಸತ್ಪಥಕ್ಕೆಂತಡಿಯಿಡುವೆನಯ್ಯಾ ನಾನು ?\nಕಾಲಚಕ್ರದಲ್ಲಿ ಹುಟ್ಟಿ, ಕರ್ಮಚಕ್ರದಲ್ಲಿ ಬೆಳೆದು\nಕಲ್ಪಿತದಿಂದವೆ ದಿನಂಗಳು ಸವೆವುತ್ತವೆಯಯ್ಯಾ.\nತಲೆಯೆರಡರ ಪಕ್ಷಿ ವಿಷ ನಿರ್ವಿಷವ ಮೆಲಿದಂತಾಯಿತ್ತೆನಗಯ್ಯಾ.\nಅಂದಂದಿನರಿವು ಅಂದಂದಿನ ಮರವೆಗೆ ಸರಿಯಯ್ಯಾ.\nತಂದೆ ಈ ದಂದುಗವ ಮಾಣಿಸಿ\nನಿಮ್ಮ ನಿಜಾನಂದಭಕ್ತಿಯೆನಗೆ ಕರುಣಿಸಯ್ಯಾಅಮರಗುಂಡದ ಮಲ್ಲಿಕಾರ್ಜುನಾ.\n"
}