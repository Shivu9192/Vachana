{
    "id": "7751", 
    "vachana": " \nಅದ್ವೈತವ ನೆಲೆಗೊಳಿಸಿ ಎರಡಳಿದೆನೆಂಬವರು\nಶಿಶುಕಂಡ ಕನಸಿನಂತಿರಬೇಕಲ್ಲದೆ,\nನುಡಿದು ಹೇಳುವನ್ನಕ್ಕರ ಬಿsನ್ನವಲ್ಲದೇನು ಹೇಳಾ ?\nಅರಿವರತು \n  ನಷ್ಟವಾಗಿ \n  ತೋರಿದೆನೆಂಬರು.\nಇದಿರಿಂಗೆ ಕರುಳಕಲೆಯನರುಹುವ ಪರಿಯೆಂತು ಹೇಳಾ ?\nಮನದ ಕೊನೆಯ ಮೊನೆಯ ಮೇಲಣ ಅರಿವಿನ ಕಣ್ಣಮುಂದೆ\nಸ್ವಯಂಪ್ರಕಾಶ ತೋರುತ್ತಿದ್ದಡೆ ತಾನಾಗಬಲ್ಲನೆ ?\nನೆರೆಯರಿತು ಮರೆಯಬಲ್ಲಡೆ\nಎನ್ನ ಅಜಗಣ್ಣನಂತೆ ಶಬ್ದಮುಗ್ಭನಾಗಿರಬೇಕಲ್ಲದೆ,ಶಬ್ದಸಂದಣಿಯ ಮಾತು ಸಯವಲ್ಲ ನೋಡಯ್ಯಾ.\n"
}