{
    "id": "7788", 
    "vachana": "<font>1139 <br/>ಅಯ್ಯಾ, ನಿಮ್ಮಾದ್ಯರ ವಚನವ ಕೇಳಿ<br/>ಎನ್ನಂಗದ ಭಂಗ  ಹಿಂಗಿತ್ತು ನೋಡಾ.<br/>ಅಯ್ಯಾ, ನಿಮ್ಮ ಶರಣರ ಸಂಗದಿಂದ<br/>ಮಹಾಲಿಂಗದ ಸಂಯೋಗವಾಯಿತ್ತು ನೋಡಾ.<br/>ಅಯ್ಯಾ, ನಿಮ್ಮ ಶರಣರ ಸಂಗದಿಂದ<br/>ಮಹಾಪ್ರಸಾದದ ಪರುಷವ ಕಂಡೆ,<br/>ಆ ಪರುಷದ ಮೇಲೆ ಮೂರು ಜ್ಯೋತಿಯ ಕಂಡೆ,<br/>ಆ ಜ್ಯೋತಿಯ ಬೆಳಗಿನಲ್ಲಿ ಒಂಬತ್ತು ರತ್ನವ ಕಂಡೆ,<br/>ಆ ರತ್ನಂಗಳ ಮೇಲೆ ಒಂದು ಅಮೃತದ ಕೊಡನ ಕಂಡೆ.<br/>ಕಂಡವನೆ ಉಂಡ, ಉಂಡವನೆ ಉರಿದ, ಉರಿದವನೆ ಕರದ,<br/>ಕರದವನೆ ನೆರದ, ನೆರದವನೆ ಕುರುಹನರಿದ,<br/>ಅರಿದವನೆ ನಿಮ್ಮನರಿದವ ಕಾಣಾಎನ್ನಯ್ಯಪ್ರಿಯ ಇಮ್ಮಡಿ ನಿಃಕಳಂಕಮಲ್ಲಿಕಾರ್ಜುನಾ.</font>"
}