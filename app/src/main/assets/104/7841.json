{
    "id": "7841", 
    "vachana": "ಲಿಂಗಭೋಗೋಪಭೋಗಿ ಎಂದು ತಾ ಮುನ್ನ ಬಿಟ್ಟುದ ಮುಟ್ಟಬಹುದೆ ?\nತನ್ನ ಸುಖಕ್ಕೆ ತಾ ಭೋಗಿಸಿ ಲಿಂಗಮುಂತಾಗಿ ಕೂಡಿದೆನೆನಬಹುದೆ ?\nಲಿಂಗದಂಗವನರಿದು ತಾ ಕೂಡಬಲ್ಲಡೆ\nತನ್ನ ಇಂದ್ರಿಯಗಳ ಇಚ್ಫೆ ಉಂಟೆ ?\nತಾ ಕದ್ದ ಕಳವ ಪರಿಹರಿಸಿಕೊಳಲರಿಯದೆ,\nಇದಿರ ್ಫನೀವು ಬನ್ನಿ ರಿಂದು ಕರೆವ ಕದ್ದೆಹಕಾರನಂತೆ.\nಈ ದ್ವಯ ಇದಿರಿಡಬಾರದ ಕುರುಹು.\nಲಿಂಗಭೋಗೋಪಭೋಗಿ ತಾನಾದಡೆ\nಉರಿಗೂಡಿಯೆ ಕರಗುವ ಕರ್ಪೂರದ ಇರವಿನಂತೆ ಇರಬೇಕು,\nಎನ್ನಯ್ಯಪ್ರಿಯ ಇಮ್ಮಡಿ ನಿಃಕಳಂಕಮಲ್ಲಿಕಾರ್ಜುನನಸಂಗಗೂಡಿ ಸುಖಿಸುವ ಲಿಂಗಾಂಗಿಯ ಇರವು.\n"
}