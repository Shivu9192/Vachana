{
    "id": "/7831", 
    "vachana": "ಬಯಲೆಂದಡೆ \n  ಮೇಲಿನೊಳಗಾಯಿತ್ತು.\nನಿರವಯವೆಂದಡೆ ಸಾವಯದಿಂದ ಕುರುಹುದೋರಿತ್ತು.\nಸವಿದ ಸವಿಯನುಪಮಿಸಬಾರದೆಂದಡೆ\nಜಿಹ್ವೆಯಿಂದ ಕುರುಹುಗೊಂಡಿತ್ತು.\nಆ \n  ಸಾಕಾರ, ಸವಿದ ಸವಿ ನಿರಾಕಾರವೆಂದಡೆ,\nನಾನಾ ಭೇದಂಗಳಿಂದ ರುಚಿಮಯವಾಯಿತ್ತು.\nಆ ಜಿಹ್ವೆಯ ಕೊನೆಯ ಮೊನೆಯಲ್ಲಿ ನಿಂದು,\nಅಹುದಲ್ಲವೆಂಬುದ ತಾನೆ ಕುರುಹಿಟ್ಟುಕೊಂಡಂತೆ\nಜಿಹ್ವೆ ಬಲ್ಲುದೆಂದಡೆ ತನ್ನಡಿಗೆ ಬಾರದುದನರಿಯಿತ್ತೆ ?\nಸಾರ ಸ್ವಾದ ಲೇಸೆಂದಡೆ \n  ಹೊರತೆಯಾಗಿ\nಕುರುಹುಗೊಂಡಿತ್ತೆ ?\nಇದು \n  e್ಞನ ಸಂಪುಟಸ್ಥಲ.\nಈ ಉಭಯಸ್ಥಲ ಲೇಪವಾದ ಮತ್ತೆ\nನಿರುತ ನಿರ್ಯಾಣವೆಂಬುದು ನನ್ನಲ್ಲಿಯೊ ? ನಿನ್ನಲ್ಲಿಯೊ ?\nಎನ್ನಯ್ಯಪ್ರಿಯ ಇಮ್ಮಡಿ ನಿಃಕಳಂಕಮಲ್ಲಿಕಾರ್ಜುನಾಸದಾತ್ಮದಲ್ಲಿ ನಿನ್ನ ಕುರುಹೇಕೆ ಅಡಗದು ?\n"
}