{
    "id": "7795", 
    "vachana": " \nಊರ್ವಸಿ ಕರ್ಪೂರವ ತಿಂದು\nಎಲ್ಲರಿಗೆ ಮುತ್ತ ಕೊಟ್ಟಡೆ ಮಚ್ಚುವರಲ್ಲದೆ,\nಹಂದಿ ಕರ್ಪೂರವ ತಿಂದು\nಎಲ್ಲರಿಗೆ ಮುತ್ತ ಕೊಟ್ಟಡೆ ಮಚ್ಚುವರೆ,\nಹುಡುಹುಡು ಎಂದಟ್ಟುವರಲ್ಲದೆ ?\nನಡೆನುಡಿ ಶುದ್ಧವುಳ್ಳವರು ಪುರಾತನರ ವಚನವ ಓದಿದಡೆ\nಅನುಭಾವವ ಮಾಡಿದಡೆ ಮಚ್ಚುವರಲ್ಲದೆ,\nನಡೆನುಡಿ ಶುದ್ಧವಿಲ್ಲದವರು ಪುರಾತನರ ವಚನವ ಓದಿದಡೆ\nಅನುಭಾವವ ಮಾಡಿದಡೆ ಮಚ್ಚುವರೆ ?\nನಡೆನುಡಿ ಶುದ್ಧವಿಲ್ಲದವರು ಪುರಾತನರ ವಚನವ ಓದಿದಡೆ\nಆ ಹಂದಿಗಿಂದ ಕರಕಷ್ಟ,ಎನ್ನಯ್ಯಪ್ರಿಯ ಇಮ್ಮಡಿ ನಿಃಕಳಂಕಮಲ್ಲಿಕಾರ್ಜುನಾ.\n"
}