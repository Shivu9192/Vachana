{
    "id": "10913", 
    "vachana": "ವೇದಶ್ರುತಿಯಿಂದ ವಸ್ತುವನರಿತೆಹೆನೆಂದಡೆ\nಆ ವೇದವೆ ಹಾದಿಯೆ ವಸ್ತುವ ಕಾಬುದಕ್ಕೆ ?\nಆ ವೇದ ಸರ್ವವು ಬ್ರಹ್ಮವೆಂದಲ್ಲಿ \n  ಎಲ್ಲಿ ಉಳಿಯಿತ್ತು ?\nಆ ತೆರನ ತಿಳಿದು ವೇದವಾರನರಸಿತ್ತು ?\nಶ್ರುತಿ ಯಾರ ಭೇದಿಸಿತ್ತು ?\nಆ ಗುಣ ನಾದಬಿಂದುಕಳೆಯೊಳಗಾದಲ್ಲಿ ವಸ್ತುತತ್ವರೂಪಾಯಿತ್ತು.\nಆ ಸ್ವರೂಪದ ಭೇದದಿಂದ ಪಂಚಭೌತಿಕದ ಗುಣದಿಂದ\nಪಂಚವಿಂಶತಿತತ್ವಂಗಳೆಲ್ಲವೂ ಗೊತ್ತಾದವು.\nನಾಲ್ಕು ವೇದ, ಹದಿನಾರು ಶಾಸ್ತ್ರ, ಇಪ್ಪತ್ತೆಂಟು ದಿವ್ಯಪುರಾಣಂಗಳಲ್ಲಿ\nವೇಧಿಸಿ ಭೇದಿಸಿ ಕಂಡೆನೆಂಬಲ್ಲಿ\nನಿಂದಿತ್ತು \n  ಸಂದೇಹಕ್ಕೆ ಒಳಗಾದುದಾಗಿ.\nತರ್ಕಂಗಳಿಂದ ತರ್ಕಿಸಿ ನೋಡಿ\nಮಿಕ್ಕಾದ ತತ್ವಂಗಳಲ್ಲಿ ಲಕ್ಷಿಸಿ ಪ್ರಮಾಣಿಸಿದಲ್ಲಿ\nವಸ್ತು ಹಲವು ಕುಲವೆಂದು ಕಲ್ಪಿಸಿ ನುಡಿವಲ್ಲಿ\nವಿಭೇದ ಪಕ್ಷವಲ್ಲದೆ \n  ಏಕರೂಪು.\nಜಲ ಬಹುನೆಲಂಗಳಲ್ಲಿ ನಿಂದು ಒಲವರವಿಲ್ಲದೆ\nಸಸಿ ವೃಕ್ಷಂಗಳ ಸಲಹುವಂತೆ\nಸರ್ವಗುಣಸಂಪನ್ನನಾದೆಯಲ್ಲಾ\nಪರಮಪ್ರಕಾಶ ಪರಂಜ್ಯೋತಿ ಪಂಚಬ್ರಹ್ಮಸ್ವರೂಪನಾದೆಯಲ್ಲಾ\nಎನಗೆ ನೀನಾದೆಹೆನೆಂದುಚನ್ನಬಸವಣ್ಣಪ್ರಿಯ ಭೋಗಮಲ್ಲಿಕಾರ್ಜುನಲಿಂಗಾ.\n"
}