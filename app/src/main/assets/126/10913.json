{
    "id": "0913", 
    "vachana": "<font>99<br/>ವೇದಶ್ರುತಿಯಿಂದ ವಸ್ತುವನರಿತೆಹೆನೆಂದಡೆ<br/>ಆ ವೇದವೆ ಹಾದಿಯೆ ವಸ್ತುವ ಕಾಬುದಕ್ಕೆ ?<br/>ಆ ವೇದ ಸರ್ವವು ಬ್ರಹ್ಮವೆಂದಲ್ಲಿ ವಸ್ತು  ಎಲ್ಲಿ ಉಳಿಯಿತ್ತು ?<br/>ಆ ತೆರನ ತಿಳಿದು ವೇದವಾರನರಸಿತ್ತು ?<br/>ಶ್ರುತಿ ಯಾರ ಭೇದಿಸಿತ್ತು ?<br/>ಆ ಗುಣ ನಾದಬಿಂದುಕಳೆಯೊಳಗಾದಲ್ಲಿ ವಸ್ತುತತ್ವರೂಪಾಯಿತ್ತು.<br/>ಆ ಸ್ವರೂಪದ ಭೇದದಿಂದ ಪಂಚಭೌತಿಕದ ಗುಣದಿಂದ<br/>ಪಂಚವಿಂಶತಿತತ್ವಂಗಳೆಲ್ಲವೂ ಗೊತ್ತಾದವು.<br/>ನಾಲ್ಕು ವೇದ, ಹದಿನಾರು ಶಾಸ್ತ್ರ, ಇಪ್ಪತ್ತೆಂಟು ದಿವ್ಯಪುರಾಣಂಗಳಲ್ಲಿ<br/>ವೇಧಿಸಿ ಭೇದಿಸಿ ಕಂಡೆನೆಂಬಲ್ಲಿ<br/>ನಿಂದಿತ್ತು ನಿಜ  ಸಂದೇಹಕ್ಕೆ ಒಳಗಾದುದಾಗಿ.<br/>ತರ್ಕಂಗಳಿಂದ ತರ್ಕಿಸಿ ನೋಡಿ<br/>ಮಿಕ್ಕಾದ ತತ್ವಂಗಳಲ್ಲಿ ಲಕ್ಷಿಸಿ ಪ್ರಮಾಣಿಸಿದಲ್ಲಿ<br/>ವಸ್ತು ಹಲವು ಕುಲವೆಂದು ಕಲ್ಪಿಸಿ ನುಡಿವಲ್ಲಿ<br/>ವಿಭೇದ ಪಕ್ಷವಲ್ಲದೆ ವಸ್ತು  ಏಕರೂಪು.<br/>ಜಲ ಬಹುನೆಲಂಗಳಲ್ಲಿ ನಿಂದು ಒಲವರವಿಲ್ಲದೆ<br/>ಸಸಿ ವೃಕ್ಷಂಗಳ ಸಲಹುವಂತೆ<br/>ಸರ್ವಗುಣಸಂಪನ್ನನಾದೆಯಲ್ಲಾ<br/>ಪರಮಪ್ರಕಾಶ ಪರಂಜ್ಯೋತಿ ಪಂಚಬ್ರಹ್ಮಸ್ವರೂಪನಾದೆಯಲ್ಲಾ<br/>ಎನಗೆ ನೀನಾದೆಹೆನೆಂದುಚನ್ನಬಸವಣ್ಣಪ್ರಿಯ ಭೋಗಮಲ್ಲಿಕಾರ್ಜುನಲಿಂಗಾ.</font>"
}