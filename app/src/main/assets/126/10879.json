{
    "id": "/10879", 
    "vachana": "ನಾನಾ ಶ್ರುತಿತತ್ವಂಗಳಲ್ಲಿ\nಸಾಮ ಅಥರ್ವಣ ಯಜುಸ್ಸು ಋಗ್ವೇದ ಮೊದಲಾದ\nಶಂಕರಸಂಹಿತೆ ಉಪೇಕ್ಷೆ \n  ಚಿಂತನೆ ಸೂತ್ರಾವರಣಭೇದ\nತಂತ್ರ \n  ಖಂಡನ ಉತ್ತರ ನಿರುತ್ತರ\nಮುಂತಾದ ಯುಕ್ತಿಯಲ್ಲಿ ನುಡಿದಡೂ\nಶಬ್ದಶಾಸ್ತ್ರಕ್ಕೆ ಹೆಚ್ಚುಗೆವಂತನಲ್ಲದೆ ವಿರಕ್ತಿಗೆ ಸಲ್ಲ.\nತತ್ವಂಗಳನೆಲ್ಲವನರಿವುದಕ್ಕೆ\nರುಜೆಗೆ ಚಿಕಿತ್ಸೆಯಂತೆ \n  ಫಲಿಸುವಂತೆ\nವೇದನೆ ವೇಧಿಸಿ ವಿಭೇದವಿಲ್ಲದೆ ನಿಂದಂತೆ\nವಾಚಕಾವೃತ್ತಿಯ \n  ಸರ್ವದುರ್ಗುಣವ ನೇತಿಗಳೆವ\nವಸ್ತುಕೂಟಯೇಕವಾದಲ್ಲಿ ನುಡಿ ನಡೆ ಸಿದ್ಧಾಂತ.\nಇದು ಸತ್ಪಥಮಾರ್ಗದ ಭಿತ್ತಿಯ ಹಾದಿಚನ್ನಬಸವಣ್ಣಪ್ರಿಯ ಭೋಗಮಲ್ಲಿಕಾರ್ಜುನಲಿಂಗವನರಿವುದಕ್ಕೆ.\n"
}