{
    "id": "10838", 
    "vachana": "<font>24<br/>ಇಚ್ಫಾಶಕ್ತಿ, ಕ್ರಿಯಾಶಕ್ತಿ, ಜ್ಞಾನಶಕ್ತಿಗಳೆಂಬಲ್ಲಿ<br/>ಇಚ್ಫಾಶಕ್ತಿಗೆ ಪುರುಷನಾರು ? ಕ್ರಿಯಾಶಕ್ತಿಗೆ ಪುರುಷನಾರು ?<br/>ಜ್ಞಾನಶಕ್ತಿಗೆ ಪುರುಷನಾರು?<br/>ಜ್ಞಾತೃ, ಜ್ಞಾನ, ಜ್ಞಾÉೀಯವೆಂಬಲ್ಲಿ ಶಕ್ತಿಪುರುಷತ್ವಕ್ಕೆ<br/>ಸ್ಥೂಲ, ಸೂಕ್ಷ್ಮ, ಕಾರಣ ಇಂತೀ ತನುತ್ರಯದಲ್ಲಿ<br/>ಕಾಬುದೊಂದು ಕಾಣಿಸಿಕೊಂಬುದೊಂದು.<br/>ಉಭಯದ ಮನದಲ್ಲಿ ನಾನಾರೆಂಬುದ ಅರಿವುದದೇನು ?<br/>ಮುಕುರವ ಹಿಡಿದು ನೋಡುವನಂತೆ<br/>ಹಿಡಿವವನಾರು, ಮುಕುರವೇನು ? ಅಲ್ಲಿ ತೋರುವ ಬಿಂಬವೇನು ?<br/>ಮುಕುರವೊಂದು, ನೋಡುವೆಡೆಯಲ್ಲಿ ಮೂರಾದ ಭೇದವನರಿತು<br/>ಆ ಮುಕುರವೇ ಶಕ್ತಿಯೊ, ಬಿಂಬವೇ ಪುರುಷನೊ ?<br/>ಈ ಉಭಯವ ಸಂದೇಹಕ್ಕಿಕ್ಕಿ ನೋಡುವಾಗ<br/>ತ್ರಿವಿಧಶಕ್ತಿಯಲ್ಲಿ ಅಡಗಿತ್ತೆಂಬುದನರಿವುದಕ್ಕೆ ದೃಷ್ಟ:<br/>ತಿರುಳಿಲ್ಲದ ಬೀಜ ಬೆಳೆದುದುಂಟೆ ?<br/>ಮೃತಘಟದ ಚಕ್ಷು  ಲಕ್ಷಿಸಿ ಕಂಡುದುಂಟೆ ?<br/>ಅಪ್ಪು ಬಟ್ಟೆಯಲ್ಲಿ ಹೋಹ ತೆಪ್ಪದ ಮೇ[ಗ]ಣವನಂತೆ<br/>ಒತ್ತುವುದು ನಿಂದಲ್ಲಿ ಅಪ್ಪು  ತನ್ನ ಇಚ್ಫೆಗೆ<br/>ಆ ತೆಪ್ಪವ ಕೊಂಡು ಹೋಹ ತೆರದಂತೆ<br/>ಇಚ್ಫಾಶಕ್ತಿ, ಕ್ರಿಯಾಶಕ್ತಿ, ಜ್ಞಾನಶಕ್ತಿಗಳೆಂಬವು<br/>ಜ್ಞಾತೃ, ಜ್ಞಾನ, ಜ್ಞಾÉೀಯಗಳೆಂಬವು<br/>ಸ್ಥೂಲ, ಸೂಕ್ಷ್ಮ, ಕಾರಣ ತನುತ್ರಯಂಗಳೆಂಬವು<br/>ಇಂತಿವೆಲ್ಲವು ಶಕ್ತಿಸಂಪುಟವಾಗಿ ದ್ವೈತಾದ್ವೈತಂಗಳಲ್ಲಿ<br/>ಹೊರಳಿ ಮರಳುವವಾಗಿ, ವೀಣೆಯ ನಿಚ್ಚಣಿಗೆಯಂತೆ<br/>ಸ್ಥಾನ ಸ್ವಸ್ಥಾನಂಗಳಲ್ಲಿ ನಿಂದು ಸಪ್ತಸ್ವರವ ಲಕ್ಷಿಸಿದಂತೆ<br/>ಇಂತೀ ಲಕ್ಷ ಜೀವಾಳದಲ್ಲಿ ಅಡಗಿ ಆ ಜೀವಾಳ ನಾದಕ್ಕೆ ಅರಸಾಗಿ<br/>ಆ ಭೇದದಂತೆ ಆತ್ಮತತ್ವ ನಿಶ್ಚಯಪದವಾಗಲಾಗಿ<br/>ಅದು ಐಕ್ಯಸ್ಥಲ ನಾಮನಷ್ಟಭೇದಚನ್ನಬಸವಣ್ಣಪ್ರಿಯ ಭೋಗಮಲ್ಲಿಕಾರ್ಜುನಲಿಂಗದಲ್ಲಿ. </font>"
}