{
    "id": "0854", 
    "vachana": "<font>40<br/>ಕೈವಲ್ಯ ವೈಕುಂಠ ಮೋಕ್ಷಗಾಮಿನಿಗಳಪ್ಪ ತೆರನ ತಿಳಿವುದಕ್ಕೆ<br/>ಶೈವ ವೈಷ್ಣವ ಅಧ್ಯಾತ್ಮ ತ್ರಿವಿಧಕರ್ಮಂಗಳಲ್ಲಿ<br/>ಷಡ್ದರ್ಶನ ಸಂಪದವಾಯಿತ್ತು.<br/>ಈ ಭೇದ  ವಿಭೇದವಾದಲ್ಲಿ ಶಕ್ತಿರೂಪು ವೈಷ್ಣವ<br/>ಅಸ್ತಿಭೇದ ಶಿವಾಧಿಕ್ಯ, ಉಭಯಚೇತನ ವಸ್ತುವಾಗಿ<br/>ಘಟ ಬುಡಂಗಳಲ್ಲಿ ಚರಸ್ಥಾವರಂಗಳಲ್ಲಿ ಖಲ್ವಿದಂ ಬ್ರಹ್ಮ  ವಸ್ತುಮೂರ್ತಿ<br/>ಅಳಿವು ಉಳುಮೆಗೆ ತೆರಪಿಲ್ಲದ ಸಂಗ ವೀರಶೈವ.<br/>ವಿ ಎಂಬ ಯುಕ್ತಿ, ರ ಎಂಬ ರಜಸ್ಸು, ವ  ಎಂಬ ಬಿಂದುವಿನ ಶಾಖೆ  ನಿಂದಲ್ಲಿ<br/>ಲೀಯಲ್ಪಟ್ಟುದು ಕೂಟಸ್ಥ ಗೋಳಕಾಕಾರ.<br/>ಅದು ಪಂಚಾಕ್ಷರೀ ಪ್ರಣಮ, ಷಡಕ್ಷರದ ಸದನ.<br/>ಏಕಾಕ್ಷರದ ಲೇಖನವಳಿದ ಅಲೇಖ.<br/>ಅಯಿವತ್ತೆರಡನೆಯ ಸರಹರಿದ ಸಂಬಂಧ.<br/>ಇದು ಸ್ವಯ  ಚರ  ಪರದ ಸುಮುದ್ರೆ.<br/>ಶ್ರುತಿಸ್ಮೃತಿತತ್ವದ ಶೋಧನೆ.<br/>ಆ ಗುಣ ಪ್ರಸನ್ನವಪ್ಪ ಚನ್ನಬಸವಣ್ಣಪ್ರಿಯಭೋಗಮಲ್ಲಿಕಾರ್ಜುನಲಿಂಗದ ಲೀಲಾಭಾವ. </font>"
}