{
    "id": "9271", 
    "vachana": "ಆಸರಿನ ಭಕ್ತಜಡರುಗಳು ಬೇಸತ್ತು\nಜಂಗಮಕ್ಕೆರಗಿ ಪಾದಪ್ರಕ್ಷಾಲನೆಯಂ ಮಾಡಿ\nಪಾದೋದಕವ ಧರಿಸುತ್ತಿರ್ಪರು.\nಆವುದು ಕ್ರಮವೆಂದರಿಯರು.\nಅರಿದಡೆ ಪಾದೋದಕ, ಅರಿಯದಿರ್ದಡೆ ಬರಿಯ ನೀರೆಂದರಿಯರು.\nಅರಿದರಿದು ಬರುದೊರೆವೋದರು ಮಾನವರೆಲ್ಲ.\nಅರಿವು ಸಾಮಾನ್ಯವೇ ?\nಶಿವಾತ್ಮಕಪದದ್ವಂದ್ವಪ್ರಕ್ಷಾಲನೆ ಜಲಂ ನರಾಃ †\nಯೇ ಪಿಬಂತಿ ಪುನಸ್ತನ್ಯಂ ನ ಪಿಬಂತಿ ಕದಾಚನ ††\nಇಂತೆಂಬ ವಚನವ ಕೇಳಿ ನಂಬುವುದು.\nನಂಬದಿರ್ದಡೆ, ಮುಂದೆ ಭವಘೋರ ನರಕ ತಪ್ಪದು,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}