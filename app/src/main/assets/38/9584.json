{
    "id": "9584", 
    "vachana": "<font>1626<br/>ಹೊನ್ನ ಬಿಟ್ಟು, ಹೆಣ್ಣ ಬಿಟ್ಟು, ಮಣ್ಣ ಬಿಟ್ಟು, ಬ್ರಹ್ಮಚಾರಿಗಳಾಗಬೇಕೆಂದು<br/>ಬಣ್ಣುವಿಟ್ಟು ನುಡಿವ ಅಣ್ಣಗಳ ಪರಿಯ ನೋಡಿರೋ.<br/>ಹೆಣ್ಣು ಬಿಟ್ಟಡೆಯೂ ಹೊನ್ನ  ಬಿಡರಿ, ಹೊನ್ನ  ಬಿಟ್ಟಡೆಯೂ ಮಣ್ಣ ಬಿಡರಿ.<br/>ಒಂದ ಬಿಟ್ಟಡೆಯೂ ಒಂದ ಬಿಡರಿ.<br/>ಬ್ರಹ್ಮಚಾರಿಗಳೆಂತಪ್ಪಿ? ಹೇಳಿರಣ್ಣಾ?<br/>ಹೆಣ್ಣ ಬಿಟ್ಟು ಬ್ರಹ್ಮಚಾರಿಗಳಾಗಬೇಕೆಂದು,<br/>ಅವರೆಂತು ಹೇಳಿದರು? ನೀವೆಂತು ಕೇಳಿದಿರಿ?<br/>ಹೆಣ್ಣನು ಹೆಣ್ಣೆಂದರಿವಿರಿ, ಹೊನ್ನನು ಹೊನ್ನೆಂದರಿವಿರಿ.<br/>ಮಣ್ಣನು ಮಣ್ಣೆಂದರಿವಿರಿ,<br/>ಬ್ರಹ್ಮಚಾರಿಗಳೆಂತಪ್ಪಿರಣ್ಣಾ?<br/>ಬಿಟ್ಟಡೆ, ಹೆಣ್ಣು ಹೊನ್ನು  ಮಣ್ಣು ಈ ಮೂರನು ಬಿಟ್ಟು<br/>ಜ್ಞಾನದಲ್ಲಿ ಸುಳಿಯಲ್ಲಡೆ, ಭವಂ ನಾಸ್ತಿ  ತಪ್ಪದು.<br/>ಹಿಡಿದಡೆ ಹೆಣ್ಣು ಮಣ್ಣು ಹೊನ್ನು  ಈ ಮೂರನು ಹಿಡಿದು,<br/>ಸದ್ಭಕ್ತಿಯಿಂದ ದಾಸೋಹವ ಮಾಡಬಲ್ಲಡೆ,<br/>ಭವಂ ನಾಸ್ತಿ  ತಪ್ಪದು.<br/>ಅದೆಂತೆಂದಡೆ:ವೀರಾಗಮೇ<br/>ಮಾತರಃ ಪಿತರಶ್ಚೈವ ಸ್ವಪತ್ನೀ ಬಾಲಕಾಸ್ತಥಾ †<br/>ಹೇಮ ಭೂಮಿರ್ನಬಂಧಾಕಾಃ ಪ್ರಾಜ್ಞಾನಂ ಬ್ರಹ್ಮಚಾರಿಣಾಂ ††<br/>ಎಂದುದಾಗಿ,<br/>ಹೆಣ್ಣು, ಹೊನ್ನು, ಮಣ್ಣು ಈ ಮೂರನು ಹಿಡಿದು<br/>ಸದ್ಭಕ್ತಿಯಿಂ ದಾಸೋಹವ ಮಾಡಬಲ್ಲಡೆ ಭವಂ ನಾಸ್ತಿ.<br/>ಅಲ್ಲಿ ಇದ್ದಡೆಯೂ ನೀರ  ತಾವರೆಯಂತಿಪ್ಪರು,  ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ, ನಿಮ್ಮ ಶರಣರು.</font>"
}