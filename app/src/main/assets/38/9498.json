{
    "id": "9498", 
    "vachana": "ವೇದವನೋದಿ ಕೇಳಿ\nವೇದದ ವರ್ಮವನರಿದ \n  ದಾಸೋಹವಯ್ಯಾ.\nಶಾಸ್ತ್ರವನೋದಿ ಕೇಳಿ\nಶಾಸ್ತ್ರದ ವರ್ಮವನರಿದ \n  ದಾಸೋಹವಯ್ಯಾ.\nಪುರಾಣವನೋದಿ ಕೇಳಿ\nಪುರಾಣದ ವರ್ಮವನರಿದ \n  ದಾಸೋಹವಯ್ಯಾ.\nಆಗಮವನೋದಿ ಕೇಳಿ\nಆಗಮದ ವರ್ಮವನರಿದ \n  ದಾಸೋಹವಯ್ಯಾ.\nಪುರಾತನರ ಗೀತ ವಚನ ಪ್ರಸಂಗಾನುಭವದಲ್ಲಿ ದೃಷ್ಟಫಲ ದಾಸೋಹವಯ್ಯಾ.\nವೇದಶಾಸ್ತ್ರ ಪುರಾಣ ಆಗಮ ಪುರಾತನರ ಗೀತದ ವಚನ ಪ್ರಸಂಗವನರಿದು\nದಾಸೋಹವಿಲ್ಲದಿದ್ದಡೆ ಆ ಓದು ಗಿಳಿ ಓದಿದಂತೆ.\nಆ ಕೇಳುವೆ, \n  ಕೇಳುವೆಯಂತೆ.\nಅವನೇತಕ್ಕೂ ಬಾರ್ತೆಯಲ್ಲಯ್ಯಾ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. \n"
}