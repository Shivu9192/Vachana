{
    "id": "9541", 
    "vachana": "ಶ್ರೀಗುರು ಲಿಂಗ \n  ಒಂದೆ ಎಂಬುದು,\nಸದ್ಭಾವದಿಂ ಭಾವಿಸಿದುದಕ್ಕೆ ದೃಷ್ಟ.\nಸದ್ಗುರುಕಾರುಣ್ಯವ ಪಡೆಹ,\nಸದ್ಗುರುಕಾರುಣ್ಯವ ಪಡೆದುದಕ್ಕೆ ದೃಷ್ಟ.\nಲಿಂಗವನರಿದು ಲಿಂಗಾರ್ಚನೆಯಂ ಮಾಡುಹ,\nಲಿಂಗವನರಿದುದಕ್ಕೆ ದೃಷ್ಟ.\nಜಂಗಮವನರಿಹ,\nಜಂಗಮವನರಿದುದಕ್ಕೆ ದೃಷ್ಟ.\nಸತ್ಯಪ್ರೇಮಿಯಾಗಿಹ,\nಸತ್ಯಪ್ರೇಮಿಯಾದುದಕ್ಕೆ ದೃಷ್ಟ.\nಪ್ರಸಾದವ ಪಡೆಹ,\nಪ್ರಸಾದವ ಪಡೆದುದಕ್ಕೆ ದೃಷ್ಟ.\nಪ್ರಸಾದವ ಧರಿಸಿ ಶಾಂತಿಯಾಗಿರುಹ,\nಶಾಂತನಾದುದಕ್ಕೆ ದೃಷ್ಟ.\nಪರಿಣಾಮವ ನೆಲೆಗೊಳುಹ,\nಪರಿಣಾಮಿಯಾದುದಕ್ಕೆ ದೃಷ್ಟ.\nಶ್ರೀಗುರುಲಿಂಗಜಂಗಮಕ್ಕೆ ತನುಮನಧನವನರ್ಪಿಸುಹ,\nತನುಮನಧನವನರ್ಪಿಸಿದುದಕ್ಕೆ ದೃಷ್ಟ.\nಅಹಂಕಾರ ಅಡಗುಹ,\nಅಹಂಕಾರ ಅಡಗಿದುದಕ್ಕೆ ದೃಷ್ಟ.\nತಾನೆಂಬುದಳಿದು ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರನಲ್ಲಿತಾನೆ ದಿಟ, ಮಿಕ್ಕವೆಲ್ಲಾ ಸಟೆಯೆಂದರಿವುದು. \n"
}