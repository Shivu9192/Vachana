{
    "id": "41", 
    "vachana": "<font>1583<br/>ಶ್ರೀಗುರು ಲಿಂಗ ಜಂಗಮ  ಒಂದೆ ಎಂಬುದು,<br/>ಸದ್ಭಾವದಿಂ ಭಾವಿಸಿದುದಕ್ಕೆ ದೃಷ್ಟ.<br/>ಸದ್ಗುರುಕಾರುಣ್ಯವ ಪಡೆಹ,<br/>ಸದ್ಗುರುಕಾರುಣ್ಯವ ಪಡೆದುದಕ್ಕೆ ದೃಷ್ಟ.<br/>ಲಿಂಗವನರಿದು ಲಿಂಗಾರ್ಚನೆಯಂ ಮಾಡುಹ,<br/>ಲಿಂಗವನರಿದುದಕ್ಕೆ ದೃಷ್ಟ.<br/>ಜಂಗಮವನರಿಹ,<br/>ಜಂಗಮವನರಿದುದಕ್ಕೆ ದೃಷ್ಟ.<br/>ಸತ್ಯಪ್ರೇಮಿಯಾಗಿಹ,<br/>ಸತ್ಯಪ್ರೇಮಿಯಾದುದಕ್ಕೆ ದೃಷ್ಟ.<br/>ಪ್ರಸಾದವ ಪಡೆಹ,<br/>ಪ್ರಸಾದವ ಪಡೆದುದಕ್ಕೆ ದೃಷ್ಟ.<br/>ಪ್ರಸಾದವ ಧರಿಸಿ ಶಾಂತಿಯಾಗಿರುಹ,<br/>ಶಾಂತನಾದುದಕ್ಕೆ ದೃಷ್ಟ.<br/>ಪರಿಣಾಮವ ನೆಲೆಗೊಳುಹ,<br/>ಪರಿಣಾಮಿಯಾದುದಕ್ಕೆ ದೃಷ್ಟ.<br/>ಶ್ರೀಗುರುಲಿಂಗಜಂಗಮಕ್ಕೆ ತನುಮನಧನವನರ್ಪಿಸುಹ,<br/>ತನುಮನಧನವನರ್ಪಿಸಿದುದಕ್ಕೆ ದೃಷ್ಟ.<br/>ಅಹಂಕಾರ ಅಡಗುಹ,<br/>ಅಹಂಕಾರ ಅಡಗಿದುದಕ್ಕೆ ದೃಷ್ಟ.<br/>ತಾನೆಂಬುದಳಿದು ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರನಲ್ಲಿತಾನೆ ದಿಟ, ಮಿಕ್ಕವೆಲ್ಲಾ ಸಟೆಯೆಂದರಿವುದು. </font>"
}