{
    "id": "9453", 
    "vachana": "ರುದ್ರಪಿಂಡದಲ್ಲಿ ಉತ್ಪತ್ತಿ\nರುದ್ರವಾಹನನ ಮುಖದಲ್ಲಿ ಸ್ತುತಿ\nನಂದಿಮುಖದಿಂದ ಶುಚಿ\nಪಂಚಶಿಖಿ \n  ಅಗ್ನಿಕಾರ್ಯನೆವದಿಂದ ವಿಭೂತಿಯ ಧರಿಸಿದಿರಿ,\nಇದ್ದಿದ್ದೇನ ನೆನೆದಿರಿ.\nಎಡೆಯಂತರದಲ್ಲಿ ಮಲಿನವ ಧರಿಸಿ ಹೆಡ್ಡರಾದಿರಿ,\nಅರಿದು ಬರಿದೆ ಬರಿದೊರೆವೋದಿರಿ,\nಶ್ವಾನಜ್ಞಾನಿಗಳಾದಿರಿ, ಕೆಟ್ಟಿರಯ್ಯೋ ದ್ವಿಜರು.\nತದ್ಧಿನಂಗಳ ಮಾಡುವಲ್ಲಿ ಪಿತೃಗಳನ್ನುದ್ಧರಿಸುವಲ್ಲಿ\n`ಶ್ರೀ ರುದ್ರಪಾದೇ ದತ್ತಮಸ್ತು' ಎಂಬಿರಿ\n`ಏಕ ಏವ ರುದ್ರಃ' ಎಂದು\nಅಧ್ಯಾಯಂಗಳಲ್ಲಿ ಹೇಳುವಿರಿ\nನಿಮಗಿಂದ ನಾವು ಬುದ್ಧಿವಂತರೇ ?\nದಧೀಚಿ ಗೌತಮಾದಿಗಳ ಶಾಪವ ಹೊತ್ತಿರಿ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}