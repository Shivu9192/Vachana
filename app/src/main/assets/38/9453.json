{
    "id": "9453", 
    "vachana": "<font>1495<br/>ರುದ್ರಪಿಂಡದಲ್ಲಿ ಉತ್ಪತ್ತಿ<br/>ರುದ್ರವಾಹನನ ಮುಖದಲ್ಲಿ ಸ್ತುತಿ<br/>ನಂದಿಮುಖದಿಂದ ಶುಚಿ<br/>ಪಂಚಶಿಖಿ ಉದ್ಧೂಳಿತ  ಅಗ್ನಿಕಾರ್ಯನೆವದಿಂದ ವಿಭೂತಿಯ ಧರಿಸಿದಿರಿ,<br/>ಇದ್ದಿದ್ದೇನ ನೆನೆದಿರಿ.<br/>ಎಡೆಯಂತರದಲ್ಲಿ ಮಲಿನವ ಧರಿಸಿ ಹೆಡ್ಡರಾದಿರಿ,<br/>ಅರಿದು ಬರಿದೆ ಬರಿದೊರೆವೋದಿರಿ,<br/>ಶ್ವಾನಜ್ಞಾನಿಗಳಾದಿರಿ, ಕೆಟ್ಟಿರಯ್ಯೋ ದ್ವಿಜರು.<br/>ತದ್ಧಿನಂಗಳ ಮಾಡುವಲ್ಲಿ ಪಿತೃಗಳನ್ನುದ್ಧರಿಸುವಲ್ಲಿ<br/>`ಶ್ರೀ ರುದ್ರಪಾದೇ ದತ್ತಮಸ್ತು' ಎಂಬಿರಿ<br/>`ಏಕ ಏವ ರುದ್ರಃ' ಎಂದು<br/>ಅಧ್ಯಾಯಂಗಳಲ್ಲಿ ಹೇಳುವಿರಿ<br/>ನಿಮಗಿಂದ ನಾವು ಬುದ್ಧಿವಂತರೇ ?<br/>ದಧೀಚಿ ಗೌತಮಾದಿಗಳ ಶಾಪವ ಹೊತ್ತಿರಿ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}