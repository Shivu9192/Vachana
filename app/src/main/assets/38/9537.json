{
    "id": "37", 
    "vachana": "<font>1579<br/>ಶ್ರೀಗುರುಪ್ರೇಮವಿಲ್ಲದೆ ಲಿಂಗಾರ್ಚನೆಯ ಮಾಡಿದಡೆ<br/>ಅದು ಲಿಂಗಾರ್ಚನೆಯಲ್ಲ.<br/>ಜಂಗಮಪ್ರೇಮವಿಲ್ಲದೆ ಲಿಂಗಾರ್ಚನೆಯ ಮಾಡಿದಡೆ<br/>ಅದೂ ಲಿಂಗಾರ್ಚನೆಯಲ್ಲ.<br/>ಶಿವಲಿಂಗಪ್ರೇಮವಿಲ್ಲದೆ ಲಿಂಗಾರ್ಚನೆಯ ಮಾಡಿದಡೆ<br/>ಅದೂ ಲಿಂಗಾರ್ಚನೆಯಲ್ಲ.<br/>ಅರ್ಪಿತವನರಿತು, ಅರ್ಪಿಸಿ ಪ್ರಸನ್ನತೆಯ ಹಡೆದು<br/>ಪ್ರಸಾದವ ಗ್ರಹಿಸದೆ ಲಿಂಗಾರ್ಚನೆಯ ಮಾಡಿದಡೆ<br/>ಅದೂ ಲಿಂಗಾರ್ಚನೆಯಲ್ಲ.<br/>ಸರ್ವಾಚಾರಸಂಪತ್ತಿಲ್ಲದೆ ಲಿಂಗಾರ್ಚನೆಯ ಮಾಡಿದಡೆ<br/>ಅದೂ ಲಿಂಗಾರ್ಚನೆಯಲ್ಲ.<br/>ವಿಚಾರಜ್ಞಾನ ಸುಜ್ಞಾನ ಮಹಾಜ್ಞಾನವೆಂಬ<br/>ಪರಿಯನರಿಯದೆ ಲಿಂಗಾರ್ಚನೆಯ ಮಾಡಿದಡೆ<br/>ಅದೂ ಲಿಂಗಾರ್ಚನೆಯಲ್ಲ.<br/>ಪ್ರಸಾದವ ಹಡೆದು ಮುಕ್ತನಲ್ಲ<br/>ಪೂಜಕಾ ಬಹವಸ್ಸಂತಿ ಭಕ್ತಾಶ್ಚ ಲಕ್ಷಮೇವ ಚ †<br/>ಮತ್ಪ್ರಸಾದಧರಾ ದೇವಿ ದ್ವೌ ತ್ರಯೋ ದ[ಶ]ಪಂಗಕಃ ††<br/>ಇಂತು ಪೂಜಕರಪ್ಪರು.<br/>ಬೆಟ್ಟವನೆಚ್ಚ ಕೋಲ್ತಪ್ಪದಂತೆ, ಪೂಜೆಯ ಫಲವುಂಟು.<br/>ಸಜ್ಜನಸದ್ಭಕ್ತಿಶಿವಾಚಾರ ಸಂಪತ್ತಿಗೆ ಸಲ್ಲದು.<br/>ಇದನರಿದು<br/>ಶ್ರೀಗುರುಲಿಂಗ ಶಿವಲಿಂಗ ಜಂಗಮಲಿಂಗದಲ್ಲಿ<br/>ಅತ್ಯಂತ ಪ್ರೇಮಿಯಾಗಿ,<br/>ಆವಾವ ವಸ್ತು  ತನಗೆ ಪ್ರೇಮವಾದುದನಿತ್ತು<br/>ಪ್ರಸಾದಿಯಾಗಿ, ಶಿವಲಿಂಗಾರ್ಚನೆಯಂ ಮಾಡಿದಡೆ<br/>ಸರ್ವಲೋಕಕ್ಕೆ ಪೂಜ್ಯನಪ್ಪನಯ್ಯಾಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}