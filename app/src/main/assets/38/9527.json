{
    "id": "9527", 
    "vachana": "ಶಿವ ಶಿವಾ, ನೀನೆನ್ನ ಮನವ ನೋಡಿಹೆನೆಂಬೆ.\nಎನ್ನ ಗುಣಾವಗುಣವ ಹಿಡಿವೆ.\nಮನವಾರು? ನೀನಾರು? ಎಂಬುದನರಿಯಾ.\nನೀನರಿಯದಿದ್ದಡೆ ನಾನರಿಯೆನೆ?\nನಾನರಿಯದಿದ್ದಡೆ ನೀನರಿಯಾ?\nಎಂದೆನಗೆ ನೀನು ಪ್ರಾಣಲಿಂಗವಾದೆ, ಅಂದೇ ಲಿಂಗಪ್ರಾಣಿಯಾದೆನು ನಾನು.\nಇನ್ನು ಮನಸಿನ್ನಾರದು ಹೇಳಾ?\nಅದು ಕಾರಣ ದ್ವಂದ್ವಕರ್ಮ ಮುನ್ನವೇ ನಾಸ್ತಿ.\nಇದನು ಶ್ರೀಗುರು ಲಿಂಗ ಜಂಗಮದ ಪ್ರಸಾದವೆಂದ ಶಾಸ್ತ್ರಪುರಾಣಾಗಮಂಗಳು\nಈಸಬಲ್ಲುದ ನಾ ತೋರಲೇಕಯ್ಯಾ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ?\n"
}