{
    "id": "9472", 
    "vachana": "ಲಿಂಗವಂತ ಲಿಂಗವಂತ ಎಂಬಿರಿ,\nಎಂತು ಲಿಂಗವಂತರಾದಿರೋ, ಅನ್ಯದೈವದ \n  ಮಾಣದನ್ನಕ್ಕ ?\nಭವಿಗಳ ಸಂಗವ ಮಾಣದನ್ನಕ್ಕ, ಎಂತು ಲಿಂಗವಂತರಾದಿರೋ ನೀವು ?\nಅದೆಂತೆಂದಡೆ,\nಶಿವಾಚಾರಸಮಾಯುಕ್ತಃ ಅನ್ಯದೈವಸ್ಯ ಪೂಜನಾತ್ †\nಶ್ವಾನಯೋನಿಶತಂ ಗತ್ವಾ ಚಂಡಾಲಗೃಹಮಾವಿಶೇತ್ ††\nಅಶನೇ ಶಯನೇ ಯಾನೇ ಸಂಪರ್ಕೇ ಸಹಭೋಜನೇ †\nಸಂಚರಂತಿ ಮಹಾಘೋರೇ ನರಕೇ ಕಾಲಮಕ್ಷಯಂ ††\nಇಂತೆಂದುದಾಗಿ,\nಅನ್ಯದೈವ ಭವಿವುಳ್ಳನಕ,\nನೀವು ಲಿಂಗವಂತರೆಂದಿರೋ, ಮರುಳುಗಳಿರಾ ?\nಇದನರಿತು ಭಕ್ತಿಪಥವ ಸೇರದಿರ್ದಡೆ,\nನೀವೆಂದೆಂದಿಗೂ ಭವಭವದ ಲೆಂಕರು.\nಇದು ಕಾರಣ, ನಮ್ಮ ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಲಿಂಗಮುನ್ನವೇ ದೂರವಯ್ಯ. \n"
}