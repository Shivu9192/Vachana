{
    "id": "46", 
    "vachana": "<font>1488<br/>ಮೂರು ಮಲ ಮೊದಲಾದ ಸಂಸಾರ ಸಂಗವ ಬಿಟ್ಟು,<br/>ಮೂರು ಬಾಳಿನ ಭೇದವ ತಿಳಿದು,<br/>[ಅಂಗ ಲಿಂ]ಗ ಸಂಬಂಧವನರಿದು,<br/>ಅಂಗ ಲಿಂಗ ಪ್ರಮಾಣವ ಕಂಡು,<br/>ಅಂಗಕ್ಕೊಂದು ಕಾಶಾಂಬರದ ಕಾಪು,<br/>ಕಪ್ಪಡ ಕಂಬಳಿಯ ಕಟ್ಟಿಹೊದ್ದು,<br/>ನಲಿಂಗಕ್ಕೊಂದುಫ ಶಿವದಾರ ಸೆಜ್ಜೆ  ಸಿಂಹಾಸನವನಿಕ್ಕಿ,<br/>ಮೇಲು ವಸ್ತ್ರವ ಕಟ್ಟಿ,<br/>ಶ್ರೀ ರುದ್ರಾಕ್ಷಿ ಭಸ್ಮಾಧಾರವನಳವಡಿಸಿಕೊಂಡು,<br/>ಶಿವಮಂತ್ರ ಸಂಬಂಧಿ[ಯಾ]ಗಿ,<br/>ತ್ರಿಕಾಲಲಿಂಗಾರ್ಚನೆಯಂ ಮಾಡಿ,<br/>ಲಿಂಗಭಕ್ತರ ಮನೆಗೆ ಹೋಗಿ,<br/>`ಲಿಂಗಾರ್ಪಿತ ಬಿsಕ್ಷಾ'ಯೆಂದು ಬೇಡಿ,<br/>ಲಿಂಗಾಣತಿಯಿಂದ ಬಂದ [ಪದಾರ್ಥವ]<br/>ಕರಪಾತ್ರೆಯ ನಿರುತತ್ವದಿಂ ಕೈಕೊಂಡು ಭೋಗಿಸುವಲ್ಲಿ,<br/>ಲಿಂಗದ ವಸ್ತ್ರವ ಬಿಟ್ಟು ಕಟ್ಟಿ,<br/>ಲಿಂಗನಿರೀಕ್ಷಣೆಯಿಂದ ಲಿಂಗಾರ್ಪಣ ಪ್ರಸಾದಭೋಗ.<br/>ಲಿಂಗದ ಆತ್ಯಾಶ್ರಮವನಾಶ್ರೈಸಿ,<br/>ಲಿಂಗಧ್ಯಾನದಲ್ಲಿ ಲಿಂಗಪರಿಣಾಮಿಯಾಗಿ,<br/>ಸದಾಕಾಲ ಸನ್ನಹಿತನಾಗಿಪ್ಪ ವಿರಕ್ತನಾದ<br/>ಪರಜ್ಞಾನಿಯೆಂದಡೆ ಜನ್ಮಪವಿತ್ರ.<br/>ಭಿಕ್ಷವ ನೀಡದಡೆ ಮಹಾಪುಣ್ಯ,<br/>ಆತನ ದಿವ್ಯೋಪದೇಶವ ಕೇಳಿ ನಡೆದವರಿಗೆ ಜೀವನ್ಮುಕ್ತಿ,<br/>ಆ ಮಹಾ[ಮಹಿಮ] ಮಾಡಿದುದು ಬ್ರಹ್ಮಾರ್ಪಣ.<br/>ಇದು ಸತ್ಯ,<br/>ಶಿವ ಬಲ್ಲ ಶಿವನಾಣೆ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ. </font>"
}