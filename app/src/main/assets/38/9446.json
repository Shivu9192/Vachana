{
    "id": "9446", 
    "vachana": "ಮೂರು ಮಲ ಮೊದಲಾದ ಸಂಸಾರ ಸಂಗವ ಬಿಟ್ಟು,\nಮೂರು ಬಾಳಿನ ಭೇದವ ತಿಳಿದು,\n[ಅಂಗ ಲಿಂ]ಗ ಸಂಬಂಧವನರಿದು,\nಅಂಗ ಲಿಂಗ ಪ್ರಮಾಣವ ಕಂಡು,\nಅಂಗಕ್ಕೊಂದು ಕಾಶಾಂಬರದ ಕಾಪು,\nಕಪ್ಪಡ ಕಂಬಳಿಯ ಕಟ್ಟಿಹೊದ್ದು,\nನಲಿಂಗಕ್ಕೊಂದುಫ ಶಿವದಾರ \n  ಸಿಂಹಾಸನವನಿಕ್ಕಿ,\nಮೇಲು ವಸ್ತ್ರವ ಕಟ್ಟಿ,\nಶ್ರೀ ರುದ್ರಾಕ್ಷಿ ಭಸ್ಮಾಧಾರವನಳವಡಿಸಿಕೊಂಡು,\nಶಿವಮಂತ್ರ ಸಂಬಂಧಿ[ಯಾ]ಗಿ,\nತ್ರಿಕಾಲಲಿಂಗಾರ್ಚನೆಯಂ ಮಾಡಿ,\nಲಿಂಗಭಕ್ತರ ಮನೆಗೆ ಹೋಗಿ,\n`ಲಿಂಗಾರ್ಪಿತ ಬಿsಕ್ಷಾ'ಯೆಂದು ಬೇಡಿ,\nಲಿಂಗಾಣತಿಯಿಂದ ಬಂದ [ಪದಾರ್ಥವ]\nಕರಪಾತ್ರೆಯ ನಿರುತತ್ವದಿಂ ಕೈಕೊಂಡು ಭೋಗಿಸುವಲ್ಲಿ,\nಲಿಂಗದ ವಸ್ತ್ರವ ಬಿಟ್ಟು ಕಟ್ಟಿ,\nಲಿಂಗನಿರೀಕ್ಷಣೆಯಿಂದ ಲಿಂಗಾರ್ಪಣ ಪ್ರಸಾದಭೋಗ.\nಲಿಂಗದ ಆತ್ಯಾಶ್ರಮವನಾಶ್ರೈಸಿ,\nಲಿಂಗಧ್ಯಾನದಲ್ಲಿ ಲಿಂಗಪರಿಣಾಮಿಯಾಗಿ,\nಸದಾಕಾಲ ಸನ್ನಹಿತನಾಗಿಪ್ಪ ವಿರಕ್ತನಾದ\nಪರಜ್ಞಾನಿಯೆಂದಡೆ ಜನ್ಮಪವಿತ್ರ.\nಭಿಕ್ಷವ ನೀಡದಡೆ ಮಹಾಪುಣ್ಯ,\nಆತನ ದಿವ್ಯೋಪದೇಶವ ಕೇಳಿ ನಡೆದವರಿಗೆ ಜೀವನ್ಮುಕ್ತಿ,\nಆ ಮಹಾ[ಮಹಿಮ] ಮಾಡಿದುದು ಬ್ರಹ್ಮಾರ್ಪಣ.\nಇದು ಸತ್ಯ,\nಶಿವ ಬಲ್ಲ ಶಿವನಾಣೆ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ. \n"
}