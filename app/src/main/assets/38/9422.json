{
    "id": "9422", 
    "vachana": "ಬ್ರಹ್ಮಸೃಷ್ಟಿ ಪಂಚಭೂತ ಸಮ್ಮಿಶ್ರದಿಂದಾದ\nಕಾಯವು ಭೂತಕಾಯವು.\nವಾಯುಪ್ರಾಣಿಗೆ ಉತ್ಪತ್ತಿಸ್ಥಿತಿಲಯ\nಕಾರಣಕಾಯವು.\nಈ ಪರಿಯ ಉತ್ಪತ್ತಿಯು ದೇವದಾನವ\nಮಾನವರಿಗೆಯೂ ಒಂದೇ ಪರಿ.\nಶ್ರೀಗುರುವಿನ ಸೃಷ್ಟಿಯಿಂದಲೂ, ಮಹಾಪ್ರಸಾದದಿಂದಲೂ \nಮಹಾಮಂತ್ರಸಮ್ಮಿಶ್ರದಿಂದಾದ ಕಾಯವು ಪ್ರಸಾದಕಾಯವು.  \nಮಹಾಮಂತ್ರಪಿಂಡವು ಭಕ್ತಿಕಾಯವು.\nಲಿಂಗಪ್ರಾಣಿಗೆ ಉತ್ಪತ್ತಿಸ್ಥಿತಿಲಯವಿಲ್ಲ.\nಸತ್ಯನು ಸದ್ಯೋನ್ಮುಕ್ತನು.\nಈ ಪರಿಯ ಶ್ರೀಗುರುಕಾರುಣ್ಯವ ಪಡೆದ ಮಹಾತ್ಮರಿಗೆ ಒಂದೇ ಪರಿ.\nಶ್ರೀಗುರುವಿನ ಕಾರುಣ್ಯದ \n  ಶಿವಭಕ್ತನ ಇರವಿನ \n  ಇಂತುಟಯ್ಯಾ.\nಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ,\nನಿಮ್ಮ ಶರಣರಿಗೆ ಲೋಕದ ಮಾನವರು \n  ಎಂದಡೆನಾಯಕನರಕ ತಪ್ಪದು.\n"
}