{
    "id": "22", 
    "vachana": "<font>1464<br/>ಬ್ರಹ್ಮಸೃಷ್ಟಿ ಪಂಚಭೂತ ಸಮ್ಮಿಶ್ರದಿಂದಾದ<br/>ಕಾಯವು ಭೂತಕಾಯವು.<br/>ವಾಯುಪ್ರಾಣಿಗೆ ಉತ್ಪತ್ತಿಸ್ಥಿತಿಲಯ<br/>ಕಾರಣಕಾಯವು.<br/>ಈ ಪರಿಯ ಉತ್ಪತ್ತಿಯು ದೇವದಾನವ<br/>ಮಾನವರಿಗೆಯೂ ಒಂದೇ ಪರಿ.<br/>ಶ್ರೀಗುರುವಿನ ಸೃಷ್ಟಿಯಿಂದಲೂ, ಮಹಾಪ್ರಸಾದದಿಂದಲೂ <br/>ಮಹಾಮಂತ್ರಸಮ್ಮಿಶ್ರದಿಂದಾದ ಕಾಯವು ಪ್ರಸಾದಕಾಯವು.  <br/>ಮಹಾಮಂತ್ರಪಿಂಡವು ಭಕ್ತಿಕಾಯವು.<br/>ಲಿಂಗಪ್ರಾಣಿಗೆ ಉತ್ಪತ್ತಿಸ್ಥಿತಿಲಯವಿಲ್ಲ.<br/>ಸತ್ಯನು ಸದ್ಯೋನ್ಮುಕ್ತನು.<br/>ಈ ಪರಿಯ ಶ್ರೀಗುರುಕಾರುಣ್ಯವ ಪಡೆದ ಮಹಾತ್ಮರಿಗೆ ಒಂದೇ ಪರಿ.<br/>ಶ್ರೀಗುರುವಿನ ಕಾರುಣ್ಯದ ಪರಿ  ಶಿವಭಕ್ತನ ಇರವಿನ ಪರಿ  ಇಂತುಟಯ್ಯಾ.<br/>ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ,<br/>ನಿಮ್ಮ ಶರಣರಿಗೆ ಲೋಕದ ಮಾನವರು ಸರಿ  ಎಂದಡೆನಾಯಕನರಕ ತಪ್ಪದು.</font>"
}