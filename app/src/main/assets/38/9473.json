{
    "id": "9473", 
    "vachana": "ಲಿಂಗವಂತನು ಲಿಂಗಾಚಾರಿ ಸದಾಚಾರಿ ಭೃತ್ಯಾಚಾರಿಯೆನಿಸಿದಡೆ\nಲಿಂಗವನೊಲಿಸಬಹುದು.\nಲಿಂಗದ ನಚ್ಚು, ಲಿಂಗವಂತರ ಮೆಚ್ಚು.\nಇದು ಸತ್ಯ ಮುಕ್ತಿ ಕೇಳಿರಣ್ಣಾ.\nಲಿಂಗವಂತನು ಪರಧನ, ಪರಸ್ತ್ರೀ, ಪರದೈವಕ್ಕಳುಪಿ\nಅಲ್ಲಿಯೇ [ವರ್ತಿಸಿ]\nಮಾಹೇಶ್ವರಶೋಭೆಯಂ ಮಾಡಿಹೆನೆಂಬ,\nಮತ್ತೆ ಲಿಂಗಾರ್ಚನೆಯಂ ಮಾಡಿಹೆನೆಂಬ,\nಲಿಂಗವನೊಲಿಸಿಹೆನೆಂಬ,\nಲಿಂಗವಂತರಲ್ಲಿ ಸಲುವೆನೆಂಬ,\nಲಿಂಗವೇನು ತೊತ್ತಿನ ಮುನಿಸೆ ?\nವೇಶ್ಯೆಯ ಸರಸವೇ ?\nವೈತಾಳಿಕನ ಕಲಹವೆ ?\nತಪ್ಪಿ ನಡೆದು, ತಪ್ಪಿ ನುಡಿದು, ತಪ್ಪಿ ಕೂಡಿ\nಮರಳಿ ಮರಳಿ ಪ್ರಯೋಗಿಸುವಂತಾಗಿ, ಅಂತಲ್ಲ ಕೇಳಿರಣ್ಣಾ.\nಪತಿವ್ರತೆಯು ಸತ್ಪುರುಷನ ಕೂಡಿದಂತೆ,\nಸಜ್ಜನಮಿತ್ರರ ಸಂಗದಂತೆ,\nಮಹಾಜ್ಞಾನಿಗಳ ಅರಿವಿನಂತೆ,\nಶುದ್ಧವಾದುದನೇ ಕೂಡಿಕೊಂಡಿಪ್ಪ, ಶುದ್ಧವಿಲ್ಲದುದನೇ ಬಿಡುವ.\nನಮ್ಮ ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರನುಅಣುಮಾತ್ರ ತಪ್ಪ, ಕ್ಷಣಮಾತ್ರ ಸೈರಿಸ.\n"
}