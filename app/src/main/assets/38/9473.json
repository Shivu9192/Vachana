{
    "id": "73", 
    "vachana": "<font>1515<br/>ಲಿಂಗವಂತನು ಲಿಂಗಾಚಾರಿ ಸದಾಚಾರಿ ಭೃತ್ಯಾಚಾರಿಯೆನಿಸಿದಡೆ<br/>ಲಿಂಗವನೊಲಿಸಬಹುದು.<br/>ಲಿಂಗದ ನಚ್ಚು, ಲಿಂಗವಂತರ ಮೆಚ್ಚು.<br/>ಇದು ಸತ್ಯ ಮುಕ್ತಿ ಕೇಳಿರಣ್ಣಾ.<br/>ಲಿಂಗವಂತನು ಪರಧನ, ಪರಸ್ತ್ರೀ, ಪರದೈವಕ್ಕಳುಪಿ<br/>ಅಲ್ಲಿಯೇ [ವರ್ತಿಸಿ]<br/>ಮಾಹೇಶ್ವರಶೋಭೆಯಂ ಮಾಡಿಹೆನೆಂಬ,<br/>ಮತ್ತೆ ಲಿಂಗಾರ್ಚನೆಯಂ ಮಾಡಿಹೆನೆಂಬ,<br/>ಲಿಂಗವನೊಲಿಸಿಹೆನೆಂಬ,<br/>ಲಿಂಗವಂತರಲ್ಲಿ ಸಲುವೆನೆಂಬ,<br/>ಲಿಂಗವೇನು ತೊತ್ತಿನ ಮುನಿಸೆ ?<br/>ವೇಶ್ಯೆಯ ಸರಸವೇ ?<br/>ವೈತಾಳಿಕನ ಕಲಹವೆ ?<br/>ತಪ್ಪಿ ನಡೆದು, ತಪ್ಪಿ ನುಡಿದು, ತಪ್ಪಿ ಕೂಡಿ<br/>ಮರಳಿ ಮರಳಿ ಪ್ರಯೋಗಿಸುವಂತಾಗಿ, ಅಂತಲ್ಲ ಕೇಳಿರಣ್ಣಾ.<br/>ಪತಿವ್ರತೆಯು ಸತ್ಪುರುಷನ ಕೂಡಿದಂತೆ,<br/>ಸಜ್ಜನಮಿತ್ರರ ಸಂಗದಂತೆ,<br/>ಮಹಾಜ್ಞಾನಿಗಳ ಅರಿವಿನಂತೆ,<br/>ಶುದ್ಧವಾದುದನೇ ಕೂಡಿಕೊಂಡಿಪ್ಪ, ಶುದ್ಧವಿಲ್ಲದುದನೇ ಬಿಡುವ.<br/>ನಮ್ಮ ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರನುಅಣುಮಾತ್ರ ತಪ್ಪ, ಕ್ಷಣಮಾತ್ರ ಸೈರಿಸ.</font>"
}