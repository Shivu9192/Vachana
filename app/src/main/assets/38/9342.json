{
    "id": "9342", 
    "vachana": "ಜನಿತವಿಲ್ಲದ [ಜನಿತ]ನಾದ ಹರನೆ, ನೀನು ನಿರೂಪನು.\nಎನ್ನ ಭಕ್ತರು ರೂಪರುಯೆಂದಹರೆ ಅಲ್ಲಲ್ಲ,\nಎನ್ನ ಭಕ್ತರೆ ನಿರೂಪರು.\nಹೆಸರಿಲ್ಲದ ವಸ್ತುವ ತಂದು ಹೆಸರಿಟ್ಟು\nಕರುಹುಗೊಂಡುದಿದೆಂದು\nಅರಿಯಬಾರದಾತನ ತಂದು ಕುರುಹಿಟ್ಟು\nಪಾಲಿಸಿದರಾದಕಾರಣ ದೇವನಾದೆ.\nಒಡಲುಗೊಂಡವರ ಜರಿಯಲೇತಕೆ?\nನೀನೊಮ್ಮೆ ಒಡಲುಗೊಂಡು ನೋಡಾ.   \nಜಾಗ್ರತ್‍ಸ್ವಪ್ನಸುಷುಪ್ತಿಯಲ್ಲಿ ನಿನ್ನ ಧ್ಯಾನವಲ್ಲದೆ\nಅನ್ಯಧಾನ್ಯವುಂಟೆ ಎನ್ನವರಿಗೆ?\nನಿನ್ನ ಹೊಗಳಿ ಹೊಗಳಲಾರದೆ\nಆ ವೇದಂಗಳು ವಾಙ್ಮನಕ್ಕಗೋಚರನೆಂದವು,\nಕಾಣಬಾರದ ಶೂನ್ಯನೆಂದವು.\nಇಂತೀ ಪರಿಯಲಿ ಶ್ರುತಿಗಳು ಹೊಗಳಿದವು.\n`ಯಜ್ಞೇನ ಯಜ್ಞಮಯಜನ್ತ ದೇವಾಃ\nತಾನಿ ಧರ್ಮಾಣಿ ಪ್ರಥಮಾನ್ಯಾಸನ್\nತೇ ಹ ನಾಕಂ ಮಹಿಮಾನಸ್ಸಚಂತೇ\nಯತ್ರಪೂರ್ವೇ ಸಾಧ್ಯಾಸ್ಸಂತಿ ದೇವಾಃ‹\nಎಂದವು ಶ್ರುತಿ.\nನಿನ್ನಾಯತವ ಎಮ್ಮ ಶರಣರೇ ಬಲ್ಲರು.\nಆಗಮ \n  ಪುರಾಣಂಗಳ ಹಾಂಗೆ\nಶೂನ್ಯವ ಹೇಳುವರೆ ನಿಮ್ಮ ಶರಣರು?\n.ನಿತ್ಯನೆಂದು \n  ಮಾಡಿ ಸದ್ಭಕ್ತರ ಹೃದಯ ಮನ ಶಾಸನ\nಮಾಡಬಲ್ಲ ಶರಣರು, ಶಿವಂಗೆ ಜನಕರು ಕಾಣಾಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. \n"
}