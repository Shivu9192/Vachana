{
    "id": "9356", 
    "vachana": "ತನ್ನ ತಾನರಿಹವೇ ಪರಮಾತ್ಮಯೋಗ,\nತನ್ನ ತಾಮರಹವೇ ಮಾಯಾಸಂಬಂಧ.\nಅಂತರಂಗ ಬಹಿರಂಗ ಪರಮಾಕಾಶಮಧ್ಯದಲ್ಲಿ\nಪರಮಾತ್ಮನು ಪರಬ್ರಹ್ಮಸ್ವರೂಪನು,\nನಿತ್ಯ, ನಿರಂಜನ, ಉಪಮಾತೀತ\nನಿಷ್ಪತಿ, ಕೇವಲ ನಿಷ್ಕಲಸ್ವರೂಪನು.\nಭ್ರೂಮಧ್ಯದಲ್ಲಿ ಪರಮಾತ್ಮನೇ\nಅಂತರಾತ್ಮನೆನಿಸಿ \n  ನಿಷ್ಕಲನಾಗಿಪ್ಪ.\nಹೃದಯಸ್ಥಾನದಲ್ಲಿ ಆ ಪರಮಾತ್ಮನೇ\nಜೀವಾತ್ಮನಾಗಿ ಕೇವಲ ಸಕಲನಾಗಿಪ್ಪ.\nಬ್ರಹ್ಮರಂಧ್ರಸ್ಥಾನದಲ್ಲಿ ನಿಷ್ಕಳಗುರುಮೂತಿರ್ಲಿಂಗ\nಭ್ರೂಮಧ್ಯದಲ್ಲಿ ಸಕಲನಿಷ್ಕಲ ಪರಂಜ್ಯೋತಿರ್ಲಿಂಗ\nಹೃದಯಸ್ಥಾನದಲ್ಲಿ ಕೇವಲ \n  ಜಂಗಮಲಿಂಗ\nಇಂತು ಪರಮಾತ್ಮನೇ ಪರಬ್ರಹ್ಮ,\nಪರಮಾತ್ಮನೇ ಅಂತರಾತ್ಮ, ಪರಮಾತ್ಮನೇ ಜೀವಾತ್ಮ.\nಬಹಿರಂಗದಲ್ಲಿ ಪರಮಾತ್ಮನೇ ಗುರುಲಿಂಗ\nಪರಮಾತ್ಮನೇ ಶಿವಲಿಂಗ\nಪರಮಾತ್ಮನೇ ಜಂಗಮಲಿಂಗ.\nಇಂತು,\nಪರಮಾತ್ಮನೇ ಪರಬ್ರಹ್ಮ, ಪರಮಾತ್ಮನೇ ಸರ್ವಾತ್ಮ,\nಪರಮಾತ್ಮನೇ ಸರ್ವಗತ,\nಪರಮಾತ್ಮನೇ ಆತ್ಮಗತ.\nಇದು ಕಾರಣ,\nಪರಮಾತ್ಮನೇ ಅಂತರಂಗ, ಬಹಿರಂಗಭರಿತ ಪ್ರಾಣಲಿಂಗ.\nಇಂತು ಅರಿವುದೇ ಪರಮಾತ್ಮಯೋಗ, ಮರವೇ ಮಾಯಾ ಸಂಗಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. \n"
}