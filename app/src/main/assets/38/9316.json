{
    "id": "9316", 
    "vachana": "ಕಾಮಧೇನು ಕಲ್ಪತರು ಚಿಂತಾಮಣಿ \n  ಮೊದಲಾದ\nಮಹಾವಸ್ತುಗಳ ಮುಂದಿಟ್ಟುಕೊಂಡು\nಕಾಮಿಸುವ ಮನಸಿನೊಳಗಿರುತ ಇದಾನೆ ಕಾಣಾ,\nಈ ಕೊಡುವ ಗುಣವುಳ್ಳ ಮಹಾಶಿವನು.\nಹಿರಣ್ಯಪತಿ ಹಿರಣ್ಯಬಾಹು\nವರದಹಸ್ತನು ಅಭಯಹಸ್ತನು ಮಹಾದೇವನಿದಾನೆ.\nಒಲಿಯಲರಿಯಿರಿ ಒಲಿಸಲರಿಯಿರಿ\nಬೇಡಲರಿಯಿರಿ ಕೊಡಲರಿಯಿರಿ, ಕೊಂಡು ಪ್ರಯೋಗಿಸಲರಿಯಿರಿ.\nನೀವು ಕೊಳಲರಿಯಿರಲ್ಲದೆ, ಶಿವನೇನೂ ಕೊಡಲರಿಯನೆ ?\nಅಂಗಭೋಗಕ್ಕೆಂದಡೆ ಕೊಡನು, ಲಿಂಗಭೋಗಕ್ಕೆಂದಡೆ ಕೊಡುವನು.ಇದು ಸತ್ಯ ಶಿವನಾಣೆ, ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ. \n"
}