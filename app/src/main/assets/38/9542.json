{
    "id": "9542", 
    "vachana": "<font>1584<br/>ಶ್ರೀಗುರು ಲಿಂಗ ಜಂಗಮ  ತ್ರಿವಿಧವೆಂದು ನಾನರಿವಂದು<br/>ಗುರುವೆ ಸ್ವಾನುಭಾವಲಿಂಗವಾದಂದು<br/>`ಸ್ವಾನುಭಾವಲಿಂಗಂ ಪ್ರಕೀರ್ತಿತಂ' ಎಂದುದಾಗಿ<br/>ಆ ಲಿಂಗ ಪ್ರಸಾದವಾದಂದು ಅರಿದೆನು, ಮಹಾವಸ್ತುವ.<br/>ಆ ವಸ್ತು  ವಾಙ್ಮನಸಗೋಚರವಪ್ಪ ಒಂದು ಚರವಾಗಿ<br/>ದೀಕ್ಷೆಯೆಂದಡೂ ತಾನೆ, ಶಿಕ್ಷೆಯೆಂದಡೂ ತಾನೆ<br/>ಸ್ವಾನುಭಾವವೆಂದಡೂ ತಾನೆ, ಸಕಲ  ನಿಷ್ಕಲವೆಂದಡೂ ತಾನೆ<br/>ಅಣು ಮಹತ್ತೆಂದಡೂ ತಾನೆ, ಮಹತ್  ಅಣುವೆಂದಡೂ ತಾನೆ<br/>ಧಿಕ್ಕರಿಸಿದ ಅಣುಗಳೊಳಗೆ ಸ್ವಾನುಭಾವಸಾಕ್ಷಿಕಮಪ್ಪ<br/>ಮಹತ್ತಿನೊಳಗೆ ಸಾಕ್ಷಿಕ ನೋಡಾ.<br/>ಇಂತಿವರೊಳಗೆ ಅವಿರಳವಾಗಿ,<br/>ತನ್ನ ಪರಿ  ಬೇರಾದ ಘನವನೊಡಗೂಡಿದ,<br/>ಮಹ ಮಹತ್ತನೊಡಗೂಡಿದ,<br/>ಜ್ಯೋತಿ ಜ್ಯೋತಿಯನೊಡಗೂಡಿದ,<br/>ದೀಪ್ತಿ ದೀಪ್ತಿಯನೊಡಗೂಡಿದ ವಸ್ತುವೆ<br/>ಇದಂ ವಸ್ತು  ಶಿವಸ್ಸಾಕ್ಷಾತ್ ಶಿವನಾಮ್ನಾ ವಿಧೀಯತೇ †<br/>ಸರ್ವವಸ್ತುಮಯೋ ದೇವಃ ಸಕಲೋ ನಿಷ್ಕಲೋ ಭವೇತ್ ††<br/>ಎಂದುದಾಗಿ,<br/>`ಮನೋತೀತೋ ಮಹಾದೇವೋ ವಾಚಾತೀತಸ್ಸದಾಶಿವಃ‹<br/>ಎಂದುದಾಗಿ,   <br/>ಶಿವನು ಸರ್ವಗತನು.<br/>ಇಂತಪ್ಪ ವಸ್ತುವ ತಂದು ಶ್ರೀಗುರು [ಅಂಗ]ವೆಂಬ ಸುಕ್ಷೇತ್ರದಲ್ಲಿ  <br/>ಲಿಂಗವೆಂಬ ಮಹವ ಬಿತ್ತಿ, ಶಿಷ್ಯನೆಂಬ ಅತಿರಸಮಹಾಜಲವನೆರೆದು <br/>ಫಲ ಫಲಿತವಾದಡೆ ಇದೇ ಗುರು.   <br/>ಗುರುವಿಂಗೊಂದನರ್ಪಿಸುವೆ, ಲಿಂಗಕ್ಕೊಂದ ಬೇರು  ಸಹಿತ ಕೊಡುವೆ.  <br/>ಆ ಫಲವ ಜಂಗಮಕ್ಕಿತ್ತಲ್ಲಿ ಪದವಿಲ್ಲ ಪದಾರ್ಥವಿಲ್ಲ.  <br/>ಚತುರ್ವಿಧದ ಹಂಗುಹರಿದು, ಮತ್ತೆಂದಿಗೂ   <br/>ಪದ ಫಲಾದಿಗಳಿಗೆ ಬಯಸದಿ[ಪ್ಪೆ].   <br/>ಅದು ಹೇಗೆಂದಡೆ:<br/>ದಗ್ಧಸ್ಯ ದಹನಂ ನಾಸ್ತಿ  ಪಾಕಸ್ಯ ಪಚನಂ ಯಥಾ †<br/>ಜ್ಞಾನಾಗ್ನಿದಹನಂ ನಾಸ್ತಿ  ನ ಚ ತತ್ರ ಕ್ರಿಯಾಧಿಕಾ ††<br/>ಎಂದುದಾಗಿ,<br/>ಇಂತಪ್ಪ ಮಹಾವಸ್ತುಗಳಿಗೆ ಮುಂದೊಂದರಿದಪ್ಪ ಅಧಿಕವಿಲ್ಲ ಕಾಣಾಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}