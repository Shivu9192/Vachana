{
    "id": "9542", 
    "vachana": "ಶ್ರೀಗುರು ಲಿಂಗ \n  ತ್ರಿವಿಧವೆಂದು ನಾನರಿವಂದು\nಗುರುವೆ ಸ್ವಾನುಭಾವಲಿಂಗವಾದಂದು\n`ಸ್ವಾನುಭಾವಲಿಂಗಂ ಪ್ರಕೀರ್ತಿತಂ' ಎಂದುದಾಗಿ\nಆ ಲಿಂಗ ಪ್ರಸಾದವಾದಂದು ಅರಿದೆನು, ಮಹಾವಸ್ತುವ.\nಆ \n  ವಾಙ್ಮನಸಗೋಚರವಪ್ಪ ಒಂದು ಚರವಾಗಿ\nದೀಕ್ಷೆಯೆಂದಡೂ ತಾನೆ, ಶಿಕ್ಷೆಯೆಂದಡೂ ತಾನೆ\nಸ್ವಾನುಭಾವವೆಂದಡೂ ತಾನೆ, \n  ನಿಷ್ಕಲವೆಂದಡೂ ತಾನೆ\nಅಣು ಮಹತ್ತೆಂದಡೂ ತಾನೆ, \n  ಅಣುವೆಂದಡೂ ತಾನೆ\nಧಿಕ್ಕರಿಸಿದ ಅಣುಗಳೊಳಗೆ ಸ್ವಾನುಭಾವಸಾಕ್ಷಿಕಮಪ್ಪ\nಮಹತ್ತಿನೊಳಗೆ ಸಾಕ್ಷಿಕ ನೋಡಾ.\nಇಂತಿವರೊಳಗೆ ಅವಿರಳವಾಗಿ,\nತನ್ನ \n  ಬೇರಾದ ಘನವನೊಡಗೂಡಿದ,\nಮಹ ಮಹತ್ತನೊಡಗೂಡಿದ,\nಜ್ಯೋತಿ ಜ್ಯೋತಿಯನೊಡಗೂಡಿದ,\nದೀಪ್ತಿ ದೀಪ್ತಿಯನೊಡಗೂಡಿದ ವಸ್ತುವೆ\nಇದಂ \n  ಶಿವಸ್ಸಾಕ್ಷಾತ್ ಶಿವನಾಮ್ನಾ ವಿಧೀಯತೇ †\nಸರ್ವವಸ್ತುಮಯೋ ದೇವಃ ಸಕಲೋ ನಿಷ್ಕಲೋ ಭವೇತ್ ††\nಎಂದುದಾಗಿ,\n`ಮನೋತೀತೋ ಮಹಾದೇವೋ ವಾಚಾತೀತಸ್ಸದಾಶಿವಃ‹\nಎಂದುದಾಗಿ,   \nಶಿವನು ಸರ್ವಗತನು.\nಇಂತಪ್ಪ ವಸ್ತುವ ತಂದು ಶ್ರೀಗುರು [ಅಂಗ]ವೆಂಬ ಸುಕ್ಷೇತ್ರದಲ್ಲಿ  \nಲಿಂಗವೆಂಬ ಮಹವ ಬಿತ್ತಿ, ಶಿಷ್ಯನೆಂಬ ಅತಿರಸಮಹಾಜಲವನೆರೆದು \nಫಲ ಫಲಿತವಾದಡೆ ಇದೇ ಗುರು.   \nಗುರುವಿಂಗೊಂದನರ್ಪಿಸುವೆ, ಲಿಂಗಕ್ಕೊಂದ \n  ಸಹಿತ ಕೊಡುವೆ.  \nಆ ಫಲವ ಜಂಗಮಕ್ಕಿತ್ತಲ್ಲಿ ಪದವಿಲ್ಲ ಪದಾರ್ಥವಿಲ್ಲ.  \nಚತುರ್ವಿಧದ ಹಂಗುಹರಿದು, ಮತ್ತೆಂದಿಗೂ   \nಪದ ಫಲಾದಿಗಳಿಗೆ ಬಯಸದಿ[ಪ್ಪೆ].   \nಅದು ಹೇಗೆಂದಡೆ:\nದಗ್ಧಸ್ಯ ದಹನಂ \n  ಪಾಕಸ್ಯ ಪಚನಂ ಯಥಾ †\nಜ್ಞಾನಾಗ್ನಿದಹನಂ \n  ನ ಚ ತತ್ರ ಕ್ರಿಯಾಧಿಕಾ ††\nಎಂದುದಾಗಿ,\nಇಂತಪ್ಪ ಮಹಾವಸ್ತುಗಳಿಗೆ ಮುಂದೊಂದರಿದಪ್ಪ ಅಧಿಕವಿಲ್ಲ ಕಾಣಾಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}