{
    "id": "9560", 
    "vachana": "<font>1602<br/>ಸದ್ಭಕ್ತಿಯೆ ಆರು ಸ್ಥಲಕ್ಕೆ ಮುಖ್ಯ<br/>ಸದ್ಭಕ್ತಿಯ ಕೂಡಿಕೊಂಡು ಷಟ್‍ಸ್ಥಲವಿಪ್ಪುದು.<br/>ಇದು ಕಾರಣ:<br/>ಸದ್ಭಕ್ತಿಯಿಂ ಲಿಂಗದ-ಲಿಂಗವಂತರ ಸುಖವನು, ಮಹಿಮೆಯ ಪೂಜೆಯನು<br/>ಅರಿದು ಮರೆದು ವಿಷ್ಣು ಕಷ್ಟಜನ್ಮದಲ್ಲಿ ಬಂದನು.<br/>ಅರಿದು ಮರೆದು ಬ್ರಹ್ಮನು ಘನವೆಂದು<br/>ಶಿರವ ಹೋಗಾಡಿಕೊಂಡನು.<br/>ಅರಿದು ಮರೆದು ಇಂದ್ರನು ಭಂಗಿತನಾಗಿ<br/>ಐಶ್ವರ್ಯಮಂ ಹೋಗಾಡಿಕೊಂಡನು.<br/>ಅರಿದು ಮರೆದು ದಕ್ಷನು ಭಂಗಿತನಾಗಿ<br/>ಶಿರವ ಹೋಗಾಡಿಕೊಂಡನು.<br/>ಅರಿದು ಮರೆದು ವ್ಯಾಸನು ಹಸ್ತವ ಹೋಗಾಡಿಕೊಂಡನು.<br/>ಈ ದೃಷ್ಟವ ಹಲವು ಪುರಾತನರು ಕೇಳಿರಣ್ಣಾ:<br/>ಅರಿದು ಮರೆಯದೆ ನಂಬಲು<br/>ಸಿರಿಯಾಳನಿಗೆ ಶಿವಪದವಾಯಿತ್ತು.<br/>ಅರಿದು ಮರೆಯದೆ ನಂಬಲು<br/>ಸಿಂಧುಬಲ್ಲಾಳಂಗೆ ಶಿವಪದವಾಯಿತ್ತು.<br/>ಅರಿದು ಮರೆಯದೆ ನಂಬಲು<br/>ನಂಬಿಯಣ್ಣನ ಬೆನ್ನಿಲಿ ಶಿವ ಬಂದನು.<br/>ಅರಿದು ಮರೆಯದೆ ನಂಬಲು<br/>ನಿಂಬವ್ವೆಗೆ ಶಿವಪದವಾಯಿತ್ತು.<br/>ಅರಿದು ಮರೆಯದೆ ನಂಬಲು<br/>ಕೆಂಭಾವಿಯ ಭೋಗಣ್ಣನ ಬೆನ್ನಿಲಿ ಶಿವ ಬಂದನು.<br/>ಅರಿದು ಮರೆಯದೆ ನಂಬಲು<br/>ಪುರಾತನರೆಲ್ಲರು ಶಿವಪದಂಗಳ ಪಡೆದರು.<br/>ಇದನು ಶ್ರುತ  ದೃಷ್ಟ  ಅನುಮಾನದಿಂ ಕೇಳಿ, ನಿಶ್ಚೈಸಿ, ನಂಬಿ.<br/>ಅರಿವಿನ ಹದವಿದು, ಮರವೆಯ ಪರಿಯಿದು<br/>ಇಷ್ಟವಾದುದ ಹಿಡಿದು ಅನಿಷ್ಟವಾದುದ ಬಿಟ್ಟು<br/>ಅರಿವು ಸಯವಾಗಲು ಶಿವಪದವಪ್ಪುದು ತಪ್ಪದು, ಶಿವನಾಣೆಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}