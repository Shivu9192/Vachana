{
    "id": "9546", 
    "vachana": "ಶ್ರೀಗುರುವೇ ಪರಶಿವಲಿಂಗ,\nಪರಶಿವಲಿಂಗವೇ ಜಂಗಮ, ಜಂಗಮವೇ ಪರಶಿವಲಿಂಗ.\nಗುರು ಲಿಂಗ \n  ತ್ರಿವಿಧವೂ ಪರಶಿವಲಿಂಗವೆಂದರಿದು \nಮನೋವಾಕ್ಕಾಯವನೊಂದು ಮಾಡಿ\nತನು ಮನ ಧನವನೊಂದು ಮಾಡಿ\nಆ ಒಂದುಮಾಡಿದ ಮನವನೂ,\nಆ ತ್ರಿವಿಧವನೊಂದುಮಾಡಿದ ಪರಶಿವಲಿಂಗದಲ್ಲಿ ಅರ್ಪಿಸಲು\nಆ ಲಿಂಗಪ್ರಸನ್ನವೇ ಪ್ರಸಾದ,\nಆ ಪ್ರಸಾದವೇ ಪರಶಿವಲಿಂಗ.\nಇಂತು ಬೀಜ-ವೃಕ್ಷ, ಪುಷ್ಪ-ಫಲ ಒಂದೇ.\nಪರಶಿವನು ಭಕ್ತಜನಂಗಳ ರಕ್ಷಿಸಲೋಸುಗ[ರ]\nದೇವದಾನವ ಮಾನವರಿಗೆ ಕೃಪೆಮಾಡಿ\nದೀಕ್ಷೆಯ ಮಾಡಲೋಸುಗರ,\nಬಹುವಿಧದಲ್ಲಿ ಶ್ರೀಗುರುರೂಪಾದನು.\nಆದರೆ ಶ್ರೀಗುರು ಒಂದೇ ವಸ್ತು, ಪರಶಿವನು.\n`ಸ್ಥಾವರಂ ಜಂಗಮಾಧಾರಂ' ಎಂದುದಾಗಿ,\nಪರಶಿವನು ಶಕ್ತಿವಿನೋದಕಾರಣ\nಸದ್ಭಕ್ತಜನಂಗಳಿಗೆ ಪ್ರಸನ್ನವಾಗಲೋಸುಗರ,\nದೇವ \n  ಮಾನವರಲ್ಲಿ ವಿನೋದಿಸಿ\nಉತ್ಪತ್ತಿಸ್ಥಿತಿಲಯವ ಮಾಡಲೋಸುಗರ,\nಅನೇಕತತ್ತ್ವರೂಪಾದನು\nಸರ್ವತತ್ತ್ವರೂಪು ಪರಶಿವನೊಂದೇ ವಸ್ತು,\n`ತತ್ತ್ವಂ ವಸ್ತುಕಂ' ಎಂದುದಾಗಿ,\n`ನಾನಾರೂಪಧರಂ ದೇವಂ' ಎಂದುದಾಗಿ, ಪರಶಿವನೊಂದೇ ವಸ್ತು.\nಸರ್ವಲೋಕವ ರಕ್ಷಿಸಲೋಸುಗರ,\nತನು ಮನ ಧನವನೂ ತನ್ನಲ್ಲಿಗೆ ತೆಗೆದುಕೊಂಡು\nಪಾದೋದಕ ಪ್ರಸಾದವನಿತ್ತು ರಕ್ಷಿಸಲೋಸುಗರ,\nನಾನಾರೂಪು ಬಹುವಿಧಶೀಲದಿಂ ಜಂಗಮರೂಪಾದನು.\n`ದಂಡಕ್ಷೀರದ್ವಯಂ ಹಸ್ತೇ' ಎಂದುದಾಗಿ, ಪರಶಿವನೊಂದೇ ವಸ್ತು.\n`ಯೇ ರುದ್ರಲೋಕಾದವತೀರ್ಯ ರುದ್ರಾ‹ ಎಂದುದಾಗಿ,\nಜಂಗಮ ಪರಶಿವನೂ ಒಂದೇ ವಸ್ತು.\nಪರಶಿವನ ಪ್ರಸನ್ನವೇ ಪ್ರಸಾದ,\nಗುರುಲಿಂಗಜಂಗಮ ತ್ರಿವಿಧಲಿಂಗದಲ್ಲಿ\nತನು ಮನ ಧನವನೂ ಸರ್ವಪದಾರ್ಥ ಸರ್ವದ್ರವ್ಯವನೂ\nನೇತ್ರದ ಕೈಯಲೂ ಘ್ರಾಣದ ಕೈಯಲೂ ಜಿಹ್ವೆಯ ಕೈಯಲೂ\nಪರುಷಭಾವ ಮನವಾಕ್ಕಿನ ಕೈಯಲೂ\nಈ ಪ್ರಕರದಿಂದೆಲ್ಲಾ ತೆರದಲ್ಲಿ\nಸಕಲನಿಷ್ಕಲವನೆಲ್ಲವನೂ ಅರ್ಪಿಸಿದಲ್ಲಿ\nಆ ಪರಶಿವನು ಅನೇಕ ವಿಧದಲ್ಲಿ, ಅನೇಕ ಮುಖದಲ್ಲಿ,\nಅರ್ಪಿತವ ಕೈಕೊಂಡು ಪ್ರಸನ್ನವಾಗಲು, ಸದ್ಬಕ್ತಂಗೆ ಬಹುವಿಧ:\nಗುರುಮುಖದಲ್ಲಿ ಶುದ್ಧಪ್ರಸಾದ,\nಲಿಂಗಮುಖದಲ್ಲಿ ಸಿದ್ಧಪ್ರಸಾದ,\nಜಂಗಮಮುಖದಲ್ಲಿ ಪ್ರಸಿದ್ಧಪ್ರಸಾದ.\nಗುರುಮುಖದಲ್ಲಿ \n  ಪ್ರಸಾದ,\nಶ್ರೋತ್ರ ಪ್ರಸಾದ, \n  ಪ್ರಸಾದ,\nಜಿಹ್ವೆ ಪ್ರಸಾದ, \n  ಪ್ರಸಾದ,\nಭಾವ ಪ್ರಸಾದ, ಮನ ಪ್ರಸಾದ\nವಾಕ್ ಪ್ರಸಾದ, \n  ಪ್ರಸಾದ\nಇವುವಿಡಿದು ನಡೆವುವು ತ್ರಿವಿಧಸಂಪತ್ತುಗಳು.\nಭಕ್ತ ಮಹೇಶ್ವರ ಪ್ರಸಾದಿ ಮನವಿಡಿದು ನಡೆವುವು ತ್ರಿವಿಧಸಂಪತ್ತುಗಳು.\nಪ್ರಾಣಲಿಂಗಿ ಶರಣನೈಕ್ಯವಾಗಿ ನಡೆದರಯ್ಯಾ\nಕ್ರಿಯಾನುಭಾವವಿಡಿದು.\nಸ್ಥಾವರಂ ಜಂಗಮಶ್ಚೈವ ದ್ವಿವಿಧಂ ಲಿಂಗಮುಚ್ಯತೇ †\nಜಂಗಮಸ್ಯಾವಮಾನೇನ ಸ್ಥಾವರಂ ನಿಷ್ಫಲಂ ಭವೇತ್ ††\nಈ ಭೇದವನು ಭೇದಿಸಬಲ್ಲಡೆ ಇಂದೇ ಇಹವಿಲ್ಲ ಪರವಿಲ್ಲ.\nಈ ಒಂದೇ ನಾನಾವಿಧಪ್ರಸಾದ\nಅನೇಕದಿನದಿಂ ಪ್ರಸನ್ನನಾಗಲು ಪ್ರಸಾದ ಒಂದೇ \n  ಪರಶಿವನು.\nಇದು ಕಾರಣ,\nಶ್ರೀಗುರು ಪರಶಿವನು ಜಂಗಮವು ಪ್ರಸಾದವು ಒಂದೇ ಕಾಣಿರಣ್ಣಾ.\nಚತುಷ್ಟವನು ವೇದ ಶಾಸ್ತ್ರ ಆಗಮ ಪುರಾಣದಿಂ\nವಿಚಾರಿಸಲು ಒಂದೇ ವಸ್ತು.\nಆ ವಿಚಾರವ ನಂಬದೇ ಕೆಡಬೇಡ.\nಜಂಗಮವೆಯಿದು `ಸ ಭಗವಾನ್ ಯಸ್ಯ ಸರ್ವೇ' ಎಂದುದಾಗಿ\n`ಸರ್ವಕಾರಣಕಾರಣಾತ್' ಎಂದು ಪರಶಿವಲಿಂಗವಲ್ಲದೆ ಇಲ್ಲ.\nಆತನ ಪ್ರಸನ್ನವೇ ಪ್ರಸಾದ, ಆ ಪ್ರಸಾದವೇ ಮುಕ್ತಿ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}