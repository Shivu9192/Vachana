{
    "id": "46", 
    "vachana": "<font>1588<br/>ಶ್ರೀಗುರುವೇ ಪರಶಿವಲಿಂಗ,<br/>ಪರಶಿವಲಿಂಗವೇ ಜಂಗಮ, ಜಂಗಮವೇ ಪರಶಿವಲಿಂಗ.<br/>ಗುರು ಲಿಂಗ ಜಂಗಮ  ತ್ರಿವಿಧವೂ ಪರಶಿವಲಿಂಗವೆಂದರಿದು <br/>ಮನೋವಾಕ್ಕಾಯವನೊಂದು ಮಾಡಿ<br/>ತನು ಮನ ಧನವನೊಂದು ಮಾಡಿ<br/>ಆ ಒಂದುಮಾಡಿದ ಮನವನೂ,<br/>ಆ ತ್ರಿವಿಧವನೊಂದುಮಾಡಿದ ಪರಶಿವಲಿಂಗದಲ್ಲಿ ಅರ್ಪಿಸಲು<br/>ಆ ಲಿಂಗಪ್ರಸನ್ನವೇ ಪ್ರಸಾದ,<br/>ಆ ಪ್ರಸಾದವೇ ಪರಶಿವಲಿಂಗ.<br/>ಇಂತು ಬೀಜ-ವೃಕ್ಷ, ಪುಷ್ಪ-ಫಲ ಒಂದೇ.<br/>ಪರಶಿವನು ಭಕ್ತಜನಂಗಳ ರಕ್ಷಿಸಲೋಸುಗ[ರ]<br/>ದೇವದಾನವ ಮಾನವರಿಗೆ ಕೃಪೆಮಾಡಿ<br/>ದೀಕ್ಷೆಯ ಮಾಡಲೋಸುಗರ,<br/>ಬಹುವಿಧದಲ್ಲಿ ಶ್ರೀಗುರುರೂಪಾದನು.<br/>ಆದರೆ ಶ್ರೀಗುರು ಒಂದೇ ವಸ್ತು, ಪರಶಿವನು.<br/>`ಸ್ಥಾವರಂ ಜಂಗಮಾಧಾರಂ' ಎಂದುದಾಗಿ,<br/>ಪರಶಿವನು ಶಕ್ತಿವಿನೋದಕಾರಣ<br/>ಸದ್ಭಕ್ತಜನಂಗಳಿಗೆ ಪ್ರಸನ್ನವಾಗಲೋಸುಗರ,<br/>ದೇವ ದಾನವ  ಮಾನವರಲ್ಲಿ ವಿನೋದಿಸಿ<br/>ಉತ್ಪತ್ತಿಸ್ಥಿತಿಲಯವ ಮಾಡಲೋಸುಗರ,<br/>ಅನೇಕತತ್ತ್ವರೂಪಾದನು<br/>ಸರ್ವತತ್ತ್ವರೂಪು ಪರಶಿವನೊಂದೇ ವಸ್ತು,<br/>`ತತ್ತ್ವಂ ವಸ್ತುಕಂ' ಎಂದುದಾಗಿ,<br/>`ನಾನಾರೂಪಧರಂ ದೇವಂ' ಎಂದುದಾಗಿ, ಪರಶಿವನೊಂದೇ ವಸ್ತು.<br/>ಸರ್ವಲೋಕವ ರಕ್ಷಿಸಲೋಸುಗರ,<br/>ತನು ಮನ ಧನವನೂ ತನ್ನಲ್ಲಿಗೆ ತೆಗೆದುಕೊಂಡು<br/>ಪಾದೋದಕ ಪ್ರಸಾದವನಿತ್ತು ರಕ್ಷಿಸಲೋಸುಗರ,<br/>ನಾನಾರೂಪು ಬಹುವಿಧಶೀಲದಿಂ ಜಂಗಮರೂಪಾದನು.<br/>`ದಂಡಕ್ಷೀರದ್ವಯಂ ಹಸ್ತೇ' ಎಂದುದಾಗಿ, ಪರಶಿವನೊಂದೇ ವಸ್ತು.<br/>`ಯೇ ರುದ್ರಲೋಕಾದವತೀರ್ಯ ರುದ್ರಾ‹ ಎಂದುದಾಗಿ,<br/>ಜಂಗಮ ಪರಶಿವನೂ ಒಂದೇ ವಸ್ತು.<br/>ಪರಶಿವನ ಪ್ರಸನ್ನವೇ ಪ್ರಸಾದ,<br/>ಗುರುಲಿಂಗಜಂಗಮ ತ್ರಿವಿಧಲಿಂಗದಲ್ಲಿ<br/>ತನು ಮನ ಧನವನೂ ಸರ್ವಪದಾರ್ಥ ಸರ್ವದ್ರವ್ಯವನೂ<br/>ನೇತ್ರದ ಕೈಯಲೂ ಘ್ರಾಣದ ಕೈಯಲೂ ಜಿಹ್ವೆಯ ಕೈಯಲೂ<br/>ಪರುಷಭಾವ ಮನವಾಕ್ಕಿನ ಕೈಯಲೂ<br/>ಈ ಪ್ರಕರದಿಂದೆಲ್ಲಾ ತೆರದಲ್ಲಿ<br/>ಸಕಲನಿಷ್ಕಲವನೆಲ್ಲವನೂ ಅರ್ಪಿಸಿದಲ್ಲಿ<br/>ಆ ಪರಶಿವನು ಅನೇಕ ವಿಧದಲ್ಲಿ, ಅನೇಕ ಮುಖದಲ್ಲಿ,<br/>ಅರ್ಪಿತವ ಕೈಕೊಂಡು ಪ್ರಸನ್ನವಾಗಲು, ಸದ್ಬಕ್ತಂಗೆ ಬಹುವಿಧ:<br/>ಗುರುಮುಖದಲ್ಲಿ ಶುದ್ಧಪ್ರಸಾದ,<br/>ಲಿಂಗಮುಖದಲ್ಲಿ ಸಿದ್ಧಪ್ರಸಾದ,<br/>ಜಂಗಮಮುಖದಲ್ಲಿ ಪ್ರಸಿದ್ಧಪ್ರಸಾದ.<br/>ಗುರುಮುಖದಲ್ಲಿ ನೇತ್ರ  ಪ್ರಸಾದ,<br/>ಶ್ರೋತ್ರ ಪ್ರಸಾದ, ಘ್ರಾಣ  ಪ್ರಸಾದ,<br/>ಜಿಹ್ವೆ ಪ್ರಸಾದ, ಪರುಶನ  ಪ್ರಸಾದ,<br/>ಭಾವ ಪ್ರಸಾದ, ಮನ ಪ್ರಸಾದ<br/>ವಾಕ್ ಪ್ರಸಾದ, ಕಾಯ  ಪ್ರಸಾದ<br/>ಇವುವಿಡಿದು ನಡೆವುವು ತ್ರಿವಿಧಸಂಪತ್ತುಗಳು.<br/>ಭಕ್ತ ಮಹೇಶ್ವರ ಪ್ರಸಾದಿ ಮನವಿಡಿದು ನಡೆವುವು ತ್ರಿವಿಧಸಂಪತ್ತುಗಳು.<br/>ಪ್ರಾಣಲಿಂಗಿ ಶರಣನೈಕ್ಯವಾಗಿ ನಡೆದರಯ್ಯಾ<br/>ಕ್ರಿಯಾನುಭಾವವಿಡಿದು.<br/>ಸ್ಥಾವರಂ ಜಂಗಮಶ್ಚೈವ ದ್ವಿವಿಧಂ ಲಿಂಗಮುಚ್ಯತೇ †<br/>ಜಂಗಮಸ್ಯಾವಮಾನೇನ ಸ್ಥಾವರಂ ನಿಷ್ಫಲಂ ಭವೇತ್ ††<br/>ಈ ಭೇದವನು ಭೇದಿಸಬಲ್ಲಡೆ ಇಂದೇ ಇಹವಿಲ್ಲ ಪರವಿಲ್ಲ.<br/>ಈ ಒಂದೇ ನಾನಾವಿಧಪ್ರಸಾದ<br/>ಅನೇಕದಿನದಿಂ ಪ್ರಸನ್ನನಾಗಲು ಪ್ರಸಾದ ಒಂದೇ ವಸ್ತು  ಪರಶಿವನು.<br/>ಇದು ಕಾರಣ,<br/>ಶ್ರೀಗುರು ಪರಶಿವನು ಜಂಗಮವು ಪ್ರಸಾದವು ಒಂದೇ ಕಾಣಿರಣ್ಣಾ.<br/>ಚತುಷ್ಟವನು ವೇದ ಶಾಸ್ತ್ರ ಆಗಮ ಪುರಾಣದಿಂ<br/>ವಿಚಾರಿಸಲು ಒಂದೇ ವಸ್ತು.<br/>ಆ ವಿಚಾರವ ನಂಬದೇ ಕೆಡಬೇಡ.<br/>ಜಂಗಮವೆಯಿದು `ಸ ಭಗವಾನ್ ಯಸ್ಯ ಸರ್ವೇ' ಎಂದುದಾಗಿ<br/>`ಸರ್ವಕಾರಣಕಾರಣಾತ್' ಎಂದು ಪರಶಿವಲಿಂಗವಲ್ಲದೆ ಇಲ್ಲ.<br/>ಆತನ ಪ್ರಸನ್ನವೇ ಪ್ರಸಾದ, ಆ ಪ್ರಸಾದವೇ ಮುಕ್ತಿ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}