{
    "id": "9427", 
    "vachana": "ಭಕ್ತನು ರುದ್ರಗಣಂಗಳ ಮಠಕ್ಕೆ ಬಂದಡೆ\nಭೃತ್ಯನಾಗಿರಬೇಕು.\nಕರ್ತನಾಗಿ \n  ತೊಳೆಯಿಸಿಕೊಂಡಡೆ\nಹಿಂದೆ ಮಾಡಿದ ಭಕ್ತಿ ಹಾನಿಯಪ್ಪುದು.\nಲಕ್ಷಗಾವುದ ಹೋಗಿಯಾದಡೂ\nಭಕ್ತನು ಗಣಂಗಳ ಕಾಂಬುದು ಸದಾಚಾರ.\nಅಲ್ಲೇ ಕೂಡಿ ದಾಸೋಹವ ಮಾಡಿ\nಗುರುಲಿಂಗಜಂಗಮಕ್ಕೆ ಅರ್ಥಪ್ರಾಣಾಭಿಮಾನವ ಕೊಟ್ಟು\nಅಹಂಕಾರವಳಿದಿಹ ಪುರಾತನರು ಮೆಟ್ಟುವ ಪಾದರಕ್ಷೆಗಳ\nಮಸ್ತಕದ ಮೇಲಿರಿಸಿಕೊಂಡು,ಕೃತಾರ್ಥನಪ್ಪದಯ್ಯಾ, ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}