{
    "id": "9428", 
    "vachana": "<font>1470<br/>ಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ<br/>ಶರಣನೈಕ್ಯನೆಂಬ ಭೇದ  ಸಂದಿಲ್ಲದೊಂದಾಗಿ ಹೇಳುವೆನು:<br/>ಭಕ್ತನೆಂಬಾತ ತನುಗುಣನಾಸ್ತಿಯಾಗಿ<br/>ಕಾಯದ ಕ[ರ]ಂಗಳಿಂದ ಬಂದ ಪದಾರ್ಥವ<br/>ಸುಕ್ಷ್ಮಕರದಲ್ಲಿ ರೂಪಿಂಗರ್ಪಿಸಿ<br/>ರುಚಿಯ ನಿರೂಪಿಂಗರ್ಪಿಸುವ ಭೇದ<br/>ಅಂಗಾನಾಂ ಲಿಂಗಸಂಬಂಧೋ ಅಂಗಭಾವವಿಮುಕ್ತಯೇ †<br/>ಅಂಗಲಿಂಗಸಮಾಯುಕ್ತೋ ಜೀವೋ ಲಿಂಗಂ ಸದಾಶಿವಃ ††<br/>ಲಿಂಗಸಂಗಸ್ಯ ಮಾತ್ರೇಣ ಮನಃಪ್ರಾಪೆÇ್ನೀತಿ ಲಿಂಗತಾಂ †<br/>ಲಿಂಗಾರ್ಪಣಮಿದಂ ದೇವಿ ಪ್ರಾಣಲಿಂಗಾರ್ಚನಂ ಸದಾ ††<br/>ಲಿಂಗಪ್ರಸಾದಂ ಭುಂಜೀಯಾತ್ ಕೇವಲಂ ಜ್ಯೋತಿರೂಪವತ್ †<br/>ಅಸಂಸ್ಕಾರಿಕೃತಾ ಪೂಜಾ ಪ್ರಸಾದೋ ನಿಷ್ಫಲೋ ಭವೇತ್ ††<br/>ಎಂದುದಾಗಿ,<br/>ಇಂತು ವರ್ಮಸಕೀಲಂಗಳನರಿದು<br/>ತಾತ್ಪರ್ಯವರ್ಮ ಕಳೆಗಳನರಿದು<br/>ಶಿವಲಿಂಗಾರ್ಚನೆಯಂ ಮಾಡಲಾಗಿ<br/>ಆತನೀಗ ಲಿಂಗಭಕ್ತ.<br/>ಇನ್ನು ಮಾಹೇಶ್ವರಾದಿಭೇದಂಗಳಂ ಪೇಳ್ವೆ:<br/>ಕಂಗಳು ಭಕ್ತ, ಎನ್ನ ಕಿವಿಗಳು ಭಕ್ತ<br/>ಎನ್ನ ನಾಸಿಕ  ಭಕ್ತ, ಎನ್ನ ಇವು ಮೊದಲಾದ  <br/>ಕರಚರಣಾದ್ಯವಯವಂಗಳೆಲ್ಲವನೂ<br/>ಸದ್ಗುರುಸ್ವಾಮಿ ಭಕ್ತನ ಮಾಡಿದನಾಗಿ<br/>ಮನವ ಬಯಲನೈದಿಸಿದನಾಗಿ<br/>ಬಾಹ್ಯಕರದರ್ಪಣೆಯಂ ತ್ಯಜಿಸಿ<br/>ಸುಕ್ಷ್ಮಮನದ ಕರದಿಂದ ಬಂದ<br/>ಪದಾರ್ಥದ ಪೂರ್ವಾಶ್ರಯವ ಕಳದು<br/>ರುಚಿಪದಾರ್ಥದ ನಿರೂಪ  ಲಿಂಗಕ್ಕೆ<br/>ಅನಾಹತಕಾಯದ ಕರದಿಂದ ನಿರಂತರ ಅರ್ಪಿಸಿ<br/>ಮನ ಆನಂದವನೈದಲಾಗಿ ಮಾಹೇಶ್ವರ.<br/>ಪ್ರಾಣೀ ತು ಲಿಂಗಸಂಬಂಧೀ ಪ್ರಾಣಲಿಂಗೀ ಪ್ರಕೀರ್ತಿತಃ †<br/>ಸದಾಚಾರಮಿದಜ್ಞೇಯಂ ಪ್ರಾಣಲಿಂಗಪ್ರಸಾದತಃ ††<br/>ಪ್ರಾಣ ಪರಿಣಾಮ  ಈ ಗುಣ ಅಳವಟ್ಟುದಾಗಿ ಪ್ರಸಾದಿ [ಪ್ರಾಣಲಿಂಗಿ]ಸ್ಥಲಃ<br/>ಆಚಾರಲಿಂಗಸಂಬಂಧಂ ಪ್ರಾಣಮೇವ ಪ್ರಕೀರ್ತಿತಂ †<br/>ಇದಂ ಜ್ಞಾನಂ ತು ಭುಂಜೀಯಾತ್ ಪದಮೇವ ಪದಂ ಶ್ರುಣು ††<br/>ದ್ವಯಮೇವಮಿದಂ ದೇವಿ ವಿಶೇಷಂ ಭಕ್ತಿಬುದ್ಧಿಮಾನ್ †<br/>ಶರಣಸ್ಥಲ[ವೈ]ಕ್ಯಮಂ ಪೇಳ್ವೆ :<br/>ಅರಿವರಿತು ಮರಹು  ನಷ್ಟವಾದಲ್ಲಿ ?<br/>ಆಚಾರಪ್ರಾಣ ಭಕ್ತ<br/>ಆಚಾರವರಿತು ಅನಾಚಾರವ ನಷ್ಟವಾದಲ್ಲಿ ಮಾಹೇಶ್ವರ,<br/>ಕ್ರಿಯಾಕಾರವರಿತು ನಿಷ್ಕಳ  ನೆಲೆಗೊಂಡಲ್ಲಿ ಪ್ರಸಾದಿ,<br/>ಸಕಲಶೂನ್ಯವಾಗಿ ನಿಷ್ಕಳ  ನೆಲೆಗೊಂಡಲ್ಲಿ ಪ್ರಾಣಲಿಂಗಿ,<br/>ಸ್ವಾನುಭಾವ ಸಂಬಂಧಿಸಿ ಅವಧಾನ  ತಾನೆ ಗುರುವಾದಲ್ಲಿ ಶರಣ,<br/>ಆಚಾರಪ್ರಾಣವಾಗಿ ಬಾಹ್ಯಪೂಜೆಯನರಿದು<br/>ಮನದ ಕರದಲ್ಲಿ ಇಷ್ಟಲಿಂಗಾರ್ಚನೆಯಂ ಮಾಡಬಲ್ಲಡೆ ಐಕ್ಯ.<br/>ಷಡುಸ್ಥಲಾಧಿಕಾರಮಂ ಪೇಳ್ವೆ :<br/>ಲಿಂಗಾರ್ಚನಮಿದಂ ದೇವಿ ನ ಕುರ್ಯಾದ್ವರ್ಣಮೋಹಿತಃ †<br/>ಅಸಂಸ್ಕಾರಿಕೃತಾ ಪೂಜಾ ಸಾ ಪೂಜಾ ನಿಷ್ಫಲಾ ಭವೇತ್ ††  <br/>ಅಂಗಾಂಗಲಿಂಗಸಂಬಂಧಿಯಾದ ಶರಣರು,   <br/>ಅನಾಹತಶೂನ್ಯರಾದವರಲ್ಲದೆ,<br/>ಬದ್ಧದ್ವೇಷಿಗಳು, ಬಧಿರಹೃದಯರು, ಅಜ್ಞಾನವರ್ಧನರು<br/>ಕೇವಲ ತಾತ್ಪರ್ಯವರ್ಮ ಕಳೆಗಳ<br/>ಸುಧಾಸುಚಿತ್ತ ಸದಾಸ್ವಾನುಭಾವ ಸಂಬಂಧಿಗಳ  <br/>ಮಹಾನಿಲವನೆತ್ತಬಲ್ಲರಯ್ಯಾ    ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}