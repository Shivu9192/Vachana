{
    "id": "9428", 
    "vachana": "ಭಕ್ತ ಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ\nಶರಣನೈಕ್ಯನೆಂಬ \n  ಸಂದಿಲ್ಲದೊಂದಾಗಿ ಹೇಳುವೆನು:\nಭಕ್ತನೆಂಬಾತ ತನುಗುಣನಾಸ್ತಿಯಾಗಿ\nಕಾಯದ ಕ[ರ]ಂಗಳಿಂದ ಬಂದ ಪದಾರ್ಥವ\nಸುಕ್ಷ್ಮಕರದಲ್ಲಿ ರೂಪಿಂಗರ್ಪಿಸಿ\nರುಚಿಯ ನಿರೂಪಿಂಗರ್ಪಿಸುವ ಭೇದ\nಅಂಗಾನಾಂ ಲಿಂಗಸಂಬಂಧೋ ಅಂಗಭಾವವಿಮುಕ್ತಯೇ †\nಅಂಗಲಿಂಗಸಮಾಯುಕ್ತೋ ಜೀವೋ ಲಿಂಗಂ ಸದಾಶಿವಃ ††\nಲಿಂಗಸಂಗಸ್ಯ ಮಾತ್ರೇಣ ಮನಃಪ್ರಾಪೆÇ್ನೀತಿ ಲಿಂಗತಾಂ †\nಲಿಂಗಾರ್ಪಣಮಿದಂ ದೇವಿ ಪ್ರಾಣಲಿಂಗಾರ್ಚನಂ ಸದಾ ††\nಲಿಂಗಪ್ರಸಾದಂ ಭುಂಜೀಯಾತ್ ಕೇವಲಂ ಜ್ಯೋತಿರೂಪವತ್ †\nಅಸಂಸ್ಕಾರಿಕೃತಾ ಪೂಜಾ ಪ್ರಸಾದೋ ನಿಷ್ಫಲೋ ಭವೇತ್ ††\nಎಂದುದಾಗಿ,\nಇಂತು ವರ್ಮಸಕೀಲಂಗಳನರಿದು\nತಾತ್ಪರ್ಯವರ್ಮ ಕಳೆಗಳನರಿದು\nಶಿವಲಿಂಗಾರ್ಚನೆಯಂ ಮಾಡಲಾಗಿ\nಆತನೀಗ ಲಿಂಗಭಕ್ತ.\nಇನ್ನು ಮಾಹೇಶ್ವರಾದಿಭೇದಂಗಳಂ ಪೇಳ್ವೆ:\nಕಂಗಳು ಭಕ್ತ, ಎನ್ನ ಕಿವಿಗಳು ಭಕ್ತ\nಎನ್ನ \n  ಭಕ್ತ, ಎನ್ನ ಇವು ಮೊದಲಾದ  \nಕರಚರಣಾದ್ಯವಯವಂಗಳೆಲ್ಲವನೂ\nಸದ್ಗುರುಸ್ವಾಮಿ ಭಕ್ತನ ಮಾಡಿದನಾಗಿ\nಮನವ ಬಯಲನೈದಿಸಿದನಾಗಿ\nಬಾಹ್ಯಕರದರ್ಪಣೆಯಂ ತ್ಯಜಿಸಿ\nಸುಕ್ಷ್ಮಮನದ ಕರದಿಂದ ಬಂದ\nಪದಾರ್ಥದ ಪೂರ್ವಾಶ್ರಯವ ಕಳದು\nರುಚಿಪದಾರ್ಥದ \n  ಲಿಂಗಕ್ಕೆ\nಅನಾಹತಕಾಯದ ಕರದಿಂದ ನಿರಂತರ ಅರ್ಪಿಸಿ\nಮನ ಆನಂದವನೈದಲಾಗಿ ಮಾಹೇಶ್ವರ.\nಪ್ರಾಣೀ ತು ಲಿಂಗಸಂಬಂಧೀ ಪ್ರಾಣಲಿಂಗೀ ಪ್ರಕೀರ್ತಿತಃ †\nಸದಾಚಾರಮಿದಜ್ಞೇಯಂ ಪ್ರಾಣಲಿಂಗಪ್ರಸಾದತಃ ††\nಪ್ರಾಣ \n  ಈ ಗುಣ ಅಳವಟ್ಟುದಾಗಿ ಪ್ರಸಾದಿ [ಪ್ರಾಣಲಿಂಗಿ]ಸ್ಥಲಃ\nಆಚಾರಲಿಂಗಸಂಬಂಧಂ ಪ್ರಾಣಮೇವ ಪ್ರಕೀರ್ತಿತಂ †\nಇದಂ ಜ್ಞಾನಂ ತು ಭುಂಜೀಯಾತ್ ಪದಮೇವ ಪದಂ ಶ್ರುಣು ††\nದ್ವಯಮೇವಮಿದಂ ದೇವಿ ವಿಶೇಷಂ ಭಕ್ತಿಬುದ್ಧಿಮಾನ್ †\nಶರಣಸ್ಥಲ[ವೈ]ಕ್ಯಮಂ ಪೇಳ್ವೆ :\nಅರಿವರಿತು \n  ನಷ್ಟವಾದಲ್ಲಿ ?\nಆಚಾರಪ್ರಾಣ ಭಕ್ತ\nಆಚಾರವರಿತು ಅನಾಚಾರವ ನಷ್ಟವಾದಲ್ಲಿ ಮಾಹೇಶ್ವರ,\nಕ್ರಿಯಾಕಾರವರಿತು \n  ನೆಲೆಗೊಂಡಲ್ಲಿ ಪ್ರಸಾದಿ,\nಸಕಲಶೂನ್ಯವಾಗಿ \n  ನೆಲೆಗೊಂಡಲ್ಲಿ ಪ್ರಾಣಲಿಂಗಿ,\nಸ್ವಾನುಭಾವ ಸಂಬಂಧಿಸಿ \n  ತಾನೆ ಗುರುವಾದಲ್ಲಿ ಶರಣ,\nಆಚಾರಪ್ರಾಣವಾಗಿ ಬಾಹ್ಯಪೂಜೆಯನರಿದು\nಮನದ ಕರದಲ್ಲಿ ಇಷ್ಟಲಿಂಗಾರ್ಚನೆಯಂ ಮಾಡಬಲ್ಲಡೆ ಐಕ್ಯ.\nಷಡುಸ್ಥಲಾಧಿಕಾರಮಂ ಪೇಳ್ವೆ :\nಲಿಂಗಾರ್ಚನಮಿದಂ ದೇವಿ ನ ಕುರ್ಯಾದ್ವರ್ಣಮೋಹಿತಃ †\nಅಸಂಸ್ಕಾರಿಕೃತಾ ಪೂಜಾ ಸಾ ಪೂಜಾ ನಿಷ್ಫಲಾ ಭವೇತ್ ††  \nಅಂಗಾಂಗಲಿಂಗಸಂಬಂಧಿಯಾದ ಶರಣರು,   \nಅನಾಹತಶೂನ್ಯರಾದವರಲ್ಲದೆ,\nಬದ್ಧದ್ವೇಷಿಗಳು, ಬಧಿರಹೃದಯರು, ಅಜ್ಞಾನವರ್ಧನರು\nಕೇವಲ ತಾತ್ಪರ್ಯವರ್ಮ ಕಳೆಗಳ\nಸುಧಾಸುಚಿತ್ತ ಸದಾಸ್ವಾನುಭಾವ ಸಂಬಂಧಿಗಳ  \nಮಹಾನಿಲವನೆತ್ತಬಲ್ಲರಯ್ಯಾ    ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}