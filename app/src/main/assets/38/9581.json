{
    "id": "9581", 
    "vachana": "<font>1623<br/>ಹಸಿವು ತೃಷೆ ವಿಷಯ  ಕಾಮ ಕ್ರೋಧ ಲೋಭ<br/>ಮೋಹ ಮದ ಮತ್ಸರವಾದಿಯಾದ ತನುಗುಣಂಗಳು<br/>ದೇವ ದಾನವ  ಮಾನವರಂತೆ ಆದಡೆ, ಲಿಂಗವಂತನೆಂಬ ಪರಿಯೆಂತಯ್ಯಾ?<br/>ತನುಗುಣಂಗಳು ಭೂತದೇಹಿಗಳಂತಾದಡೆ<br/>ಲಿಂಗದೇಹಿಕನೆಂಬ ಪರಿಯೆಂತಯ್ಯಾ?   <br/>ಲಿಂಗಚಿಹ್ನವಿಲ್ಲದಡೆ ಲಿಂಗದೇಹಿಯೆಂಬ ಪರಿಯೆಂತಯ್ಯಾ?<br/>ಹಸಿವು ತೃಷೆ ವಿಷಯ  ವ್ಯಸನವಡಗಿದಡೆ ಲಿಂಗಚಿಹ್ನೆ.<br/>ಕ್ರೋಧ ಲೋಭ ಮೋಹ ಮದ ಮತ್ಸರ<br/>ಇವಾದಿಯಾದ ದೇಹಗುಣಂಗಳಳಿದಡೆ ಲಿಂಗಚಿಹ್ನೆ.<br/>ದೇಹಗುಣಭರಿತನಾಗಿ ಲಿಂಗದೇಹಿ ಎಂದಡೆ,<br/>ಲಿಂಗವಂತರು ನಗುವರಯ್ಯಾ.<br/>ಅಂಗಗುಣವಳಿದು ಗುರುಲಿಂಗಜಂಗಮದಲ್ಲಿ<br/>ತನು ಮನ ಧನ ಲೀಯವಾದಡೆ<br/>ಆತನು ಸರ್ವಾಂಗಲಿಂಗಿಯಯ್ಯಾ,   ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. </font>"
}