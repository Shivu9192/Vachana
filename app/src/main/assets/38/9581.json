{
    "id": "9581", 
    "vachana": "ಹಸಿವು ತೃಷೆ \n  ಕಾಮ ಕ್ರೋಧ ಲೋಭ\nಮೋಹ ಮದ ಮತ್ಸರವಾದಿಯಾದ ತನುಗುಣಂಗಳು\nದೇವ \n  ಮಾನವರಂತೆ ಆದಡೆ, ಲಿಂಗವಂತನೆಂಬ ಪರಿಯೆಂತಯ್ಯಾ?\nತನುಗುಣಂಗಳು ಭೂತದೇಹಿಗಳಂತಾದಡೆ\nಲಿಂಗದೇಹಿಕನೆಂಬ ಪರಿಯೆಂತಯ್ಯಾ?   \nಲಿಂಗಚಿಹ್ನವಿಲ್ಲದಡೆ ಲಿಂಗದೇಹಿಯೆಂಬ ಪರಿಯೆಂತಯ್ಯಾ?\nಹಸಿವು ತೃಷೆ \n  ವ್ಯಸನವಡಗಿದಡೆ ಲಿಂಗಚಿಹ್ನೆ.\nಕ್ರೋಧ ಲೋಭ ಮೋಹ ಮದ ಮತ್ಸರ\nಇವಾದಿಯಾದ ದೇಹಗುಣಂಗಳಳಿದಡೆ ಲಿಂಗಚಿಹ್ನೆ.\nದೇಹಗುಣಭರಿತನಾಗಿ ಲಿಂಗದೇಹಿ ಎಂದಡೆ,\nಲಿಂಗವಂತರು ನಗುವರಯ್ಯಾ.\nಅಂಗಗುಣವಳಿದು ಗುರುಲಿಂಗಜಂಗಮದಲ್ಲಿ\nತನು ಮನ ಧನ ಲೀಯವಾದಡೆ\nಆತನು ಸರ್ವಾಂಗಲಿಂಗಿಯಯ್ಯಾ,   ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. \n"
}