{
    "id": "60", 
    "vachana": "<font>1402<br/>ತಾನು ಸಾವ ಕನಸ ಕಂಡಡೆ ಎದ್ದು ಕುಳ್ಳಿರಿ ಎಂಬ ಲೋಕದ<br/>ನಾಣ್ನುಡಿ ದಿಟ  ಲೇಸು.<br/>ಸಾಯಬಹುದೆ ಸತಿಯ ಬಿಟ್ಟು, ಸುತರ ಬಿಟ್ಟು, ಸಕಲಭೋಗಾಕ್ರೀಗಳಂ ಬಿಟ್ಟು?<br/>ಇನ್ನು ದಿಟ  ದಿಟ ಕೃತಯುಗ ತ್ರೇತಾಯುಗ ದ್ವಾಪರಯುಗದಲ್ಲಿ<br/>ಹರಿಶ್ಚಂದ್ರ, ರಾಮ, ರಾವಣಾದಿಗಳು ಸತ್ತರು.<br/>ಕಲಿಯುಗದಲ್ಲಿ ಅನಂತರು  ಸತ್ತರು.<br/>ನಿನ್ನ ಪಿತೃಪಿತಾಮಹರೂ ಸತ್ತರು.<br/>ನಿನ್ನ ಜೇಷ್ಠಕನಿಷ್ಠರುಗಳೂ ಸತ್ತರು ಕಾಣಾ.<br/>ಹೀಗೆ ಕಂಡು ಕೇಳಿಯೂ ಮರುಳು  ಮಾನವಾ,<br/>ಸಾವು ದಿಟವೆಂದರಿ, ಸಂದೇಹ ಬೇಡ.<br/>ಸಾಯಲ್ಕೆ ಮುನ್ನ ಧನ ಕೆಡದ ಹಾಗೆ ಸತ್ಪಾತ್ರಕ್ಕೆ ಮಾಡಿ,<br/>ಮನ ಕೆಡದ ಹಾಗೆ ಶಿವನನ್ನೇ ಧ್ಯಾನಿಸಿ,<br/>ತನು ಕೆಡದ ಹಾಗೆ ಶಿವನನ್ನೇ ಪೂಜಿಸು.<br/>ಬಾಲಂ ವೃದ್ಧಂ ಮೃತಂ ದೃಷ್ಟ್ವಾ ಮೃತಂ ವಿಷ್ಣ್ವಾದಿದೈವತಂ†<br/>ಅಹಂ ಮೃತೋ ನ ಸಂದೇಹೋ ಶೀಘ್ರಂ ತು ಶಿವಪೂಜನಂ††<br/>ಎಂಬುದನರಿದು, ಮರೆಯಬೇಡ.<br/>ಹೆಣ್ಣ ನಚ್ಚಿ, ಅಶುಭವ ಮಚ್ಚಿ, ಮರೆಯಬೇಡ,<br/>ಅವಳು ನಿನ್ನ ನಂಬಳು.<br/>ನೀನು ತನು ಮನ ಧನವನಿತ್ತಡೆಯೂ<br/>ಪರಪುರುಷರ ನೆನೆವುದ ಮಾಣಳು.<br/>ಅದನು ನೀನೇ ಬಲ್ಲೆ.<br/>ಹೊನ್ನ ನಚ್ಚಿ ಕೆಡದಿರು<br/>ಸತಿಸುತದಾಯಾದ್ಯರಿಂದಂ ರಾಜಾದಿಗಳಿಂದಂ ಕೆಡುವುದು.<br/>ಅಲ್ಲಿ ನೀನು ಸುಯಿಧಾನದಿಂ ರಕ್ಷಿಸಲು<br/>ಧರ್ಮಹೀನನ ಸಾರೆ, ನಿಲ್ಲೆನೆಂದು ನೆಲದಲಡಗಿ ಹೋಗುತ್ತಲಿದೆ,<br/>ನೋಡ ನೋಡಲು,<br/>ಹೋಗದ ಮುನ್ನ ಅರಿವನೆ ಅರಿದು, ಮರೆವನೆ ಮರೆದು<br/>ಮಾಡಿರಯ್ಯಾ, ಶಿವಮಹೇಶ್ವರರಿಗೆ ತನು ಮನ ಧನವುಳ್ಳಲ್ಲಿಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ. </font>"
}