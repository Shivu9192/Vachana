{
    "id": "23", 
    "vachana": "<font>1365<br/>ಕೊಡುವ ಲಿಂಗವನು ಬೇಡಿಕೊಳಲರಿಯದೆ<br/>ಕೊಡದ ಮಾನವರನಾಸೆಗೈದ ಲಿಂಗವಂತನನೇನೆನಬಹುದು?<br/>ಕೊಟ್ಟನು ನೋಡಿರೆ ಲಿಂಗವು,<br/>ಮಾರ್ಕಂಡೇಯಂಗೆ ಮಳೆಯರಾಜಂಗೆ ಆಯುಷ್ಯವ.<br/>ಕೊಟ್ಟನು ನೋಡಿರೆ ಲಿಂಗವು,<br/>ಲಿಂಗವಂತರು ಕುಡ ಹೇಳಿದವರಿಗೆ ಆಯಷ್ಯವ.<br/>ಮುಸುಟೆಯ ಡಿರಾಯ, ಮಡಿವಾಳ ಮಾಚಿದೇವರು<br/>ಬಸವರಾಜದೇವರು ಹೇಳಿದವರಿಗೆ ಆಯುಷ್ಯವ ಕೊಟ್ಟನು ನೋಡಿರೆ,<br/>ಚೋಳಂಗೆ ಹೊನ್ನಮಳೆಯನೂ, ದಾಸಂಗೆ ತವನಿಧಿಯನೂ<br/>ದೇವದಾನವ ಮಾನವರಿಗೆ ಇಚ್ಛೆಯನರಿದು.<br/>ಬೇಡಿದವರಿಗೆ ಬೇಡಿದ ಪದವ ಕೊಟ್ಟ<br/>ಆಯುಷ್ಯ ಭಾಷೆಯ ಫಲವ ನೋಡಯ್ಯಾ:<br/>ಲಿಂಗವೂ ಸಾಧ್ಯವಾಯಿತ್ತು,<br/>ಗುರುಲಿಂಗವೆಂದರಿದು ಲಿಂಗಾರ್ಚನೆಯ ಮಾಡಿದ ಫಲವ ನೋಡಯ್ಯಾ.<br/>ಜಂಗಮ ಸಾಧ್ಯವಾಯಿತ್ತು,<br/>ಲಿಂಗ ಜಂಗಮವೆಂದರಿದು ಜಂಗಮಾರ್ಚನೆಯ ಮಾಡಿದ ಫಲವ ನೋಡಯ್ಯಾ.<br/>ಪ್ರಸಾದ ಸಾಧ್ಯವಾಯಿತ್ತು,<br/>ಪ್ರಸಾದ ಪ್ರಜ್ಞಾನಪರ ಕೇವಲ ಮುಕ್ತಿಯೆಂದು<br/>ಗ್ರಹಿಸಿದ ಫಲವ ನೋಡಯ್ಯಾ.<br/>ಶ್ರೀಗುರು ಲಿಂಗ ಜಂಗಮ  ಒಂದೇ ಎಂದು<br/>ಪ್ರಸಾದ ಒಂದೇ ಎಂದು ಅರಿದೆನು.<br/>ಇದೇ ಜ್ಞಾನ, ಇದೇ ಮುಕ್ತಿ, ಇದೇ ಪದ, ಇದೇ ಮಹಾಫಲ.<br/>ಇನ್ನು ಮೇಲೆ ಈ ಪದಕ್ಕೆ ಪದ  ಉಂಟೇ?<br/>ಈ ಫಲಕ್ಕೆ ಫಲ  ಉಂಟೇರಿ ಇಲ್ಲ. ನಿಮ್ಮಾಣೆ<br/>ಇದೇ ಮಹತ್ಪರಿಣಾಮವಯ್ಯಾ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. </font>"
}