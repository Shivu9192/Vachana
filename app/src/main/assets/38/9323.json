{
    "id": "9323", 
    "vachana": "ಕೊಡುವ ಲಿಂಗವನು ಬೇಡಿಕೊಳಲರಿಯದೆ\nಕೊಡದ ಮಾನವರನಾಸೆಗೈದ ಲಿಂಗವಂತನನೇನೆನಬಹುದು?\nಕೊಟ್ಟನು ನೋಡಿರೆ ಲಿಂಗವು,\nಮಾರ್ಕಂಡೇಯಂಗೆ ಮಳೆಯರಾಜಂಗೆ ಆಯುಷ್ಯವ.\nಕೊಟ್ಟನು ನೋಡಿರೆ ಲಿಂಗವು,\nಲಿಂಗವಂತರು ಕುಡ ಹೇಳಿದವರಿಗೆ ಆಯಷ್ಯವ.\nಮುಸುಟೆಯ ಡಿರಾಯ, ಮಡಿವಾಳ ಮಾಚಿದೇವರು\nಬಸವರಾಜದೇವರು ಹೇಳಿದವರಿಗೆ ಆಯುಷ್ಯವ ಕೊಟ್ಟನು ನೋಡಿರೆ,\nಚೋಳಂಗೆ ಹೊನ್ನಮಳೆಯನೂ, ದಾಸಂಗೆ ತವನಿಧಿಯನೂ\nದೇವದಾನವ ಮಾನವರಿಗೆ ಇಚ್ಛೆಯನರಿದು.\nಬೇಡಿದವರಿಗೆ ಬೇಡಿದ ಪದವ ಕೊಟ್ಟ\nಆಯುಷ್ಯ ಭಾಷೆಯ ಫಲವ ನೋಡಯ್ಯಾ:\nಲಿಂಗವೂ ಸಾಧ್ಯವಾಯಿತ್ತು,\nಗುರುಲಿಂಗವೆಂದರಿದು ಲಿಂಗಾರ್ಚನೆಯ ಮಾಡಿದ ಫಲವ ನೋಡಯ್ಯಾ.\nಜಂಗಮ ಸಾಧ್ಯವಾಯಿತ್ತು,\nಲಿಂಗ ಜಂಗಮವೆಂದರಿದು ಜಂಗಮಾರ್ಚನೆಯ ಮಾಡಿದ ಫಲವ ನೋಡಯ್ಯಾ.\nಪ್ರಸಾದ ಸಾಧ್ಯವಾಯಿತ್ತು,\nಪ್ರಸಾದ ಪ್ರಜ್ಞಾನಪರ ಕೇವಲ ಮುಕ್ತಿಯೆಂದು\nಗ್ರಹಿಸಿದ ಫಲವ ನೋಡಯ್ಯಾ.\nಶ್ರೀಗುರು ಲಿಂಗ \n  ಒಂದೇ ಎಂದು\nಪ್ರಸಾದ ಒಂದೇ ಎಂದು ಅರಿದೆನು.\nಇದೇ ಜ್ಞಾನ, ಇದೇ ಮುಕ್ತಿ, ಇದೇ ಪದ, ಇದೇ ಮಹಾಫಲ.\nಇನ್ನು ಮೇಲೆ ಈ ಪದಕ್ಕೆ \n  ಉಂಟೇ?\nಈ ಫಲಕ್ಕೆ \n  ಉಂಟೇರಿ ಇಲ್ಲ. ನಿಮ್ಮಾಣೆ\nಇದೇ ಮಹತ್ಪರಿಣಾಮವಯ್ಯಾ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. \n"
}