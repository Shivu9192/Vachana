{
    "id": "9547", 
    "vachana": "<font>1589<br/>ಶ್ರೀಗುರು ಶಿಷ್ಯಂಗೆ ಮಂತ್ರವ ಮೂರ್ತಿಗೊಳಿಸಬೇಕಾಗಿ,<br/>ಪೃಥ್ವಿಯ ಮೇಲಣ ಕಣಿಯ ತಂದು, ಇಷ್ಟಲಿಂಗಮಂ ಮಾಡಿ,<br/>ಶಿಷ್ಯನ ತನುವಿನ ಮೇಲೆ ಧರಿಸಿದ ಲಿಂಗವು<br/>ಅವತಳವಾಗಿ ಭೂಮಿಯಲ್ಲಿ ಸಿಂಹಾಸನಂಗೊಂಡಿತ್ತೆಂದು<br/>ಸಮಾಧಿಯ ಹೋಗುವರಯ್ಯಾ.<br/>ಲಿಂಗಕ್ಕೆ ಅವತಳವಾದಡೆ, ಭೂಮಿ ತಾಳಬಲ್ಲುದೆ?<br/>ಮಾರಾಂತನ ಗೆಲಿವೆನೆಂದು ಗರಡಿಯ ಹೊಕ್ಕು<br/>ಕಠಾರಿಯ ಕೋಲ ನತಫಳೆದುಕೊಂಡು, ಸಾಧನೆಯ ಮಾಡುವಲ್ಲಿ<br/>ಕೈತಪ್ಪಿ ಕೋಲು  ನೆಲಕ್ಕೆ ಬಿದ್ದಡೆ, ಆ ಕೋಲ ಬಿಟ್ಟು<br/>ಸಾಧನೆಯಂ ಬಿಟ್ಟು ಕಳೆವರೇ ಅಯ್ಯ?<br/>ತಟ್ಟಿ ಮುಟ್ಟಿ ಹಳಚುವಲ್ಲಿ<br/>ಅಲಗು ಬಿದ್ದಡೆ ಭಂಗವಲ್ಲದೆ ಕೋಲು  ಬಿದ್ದಡೆ ಭಂಗವೇ ಅಯ್ಯ?<br/>ಆ ಕೋಲ [ತ]ಳೆದುಕೊಂಡು ಸಾಧನೆಯಂ ಮಾಡುವದೇ ಕರ್ತವ್ಯ.<br/>ಆ ಲಿಂಗ ಹುಸಿ ಎಂದಡೇನಯ್ಯ?<br/>ಶ್ರೀ ವಿಭೂತಿವೀಳೆಯಕ್ಕೆ ಸಾಕ್ಷಿಯಾಗಿ ಬಂದ ಶಿವಗಣಂಗಳು ಹುಸಿಯೇರಿ <br/>ಆ ಗಣಂಗಳು ಹುಸಿಯಾದಡೆ,<br/>ಕರ್ಣಮಂತ್ರ ಹುಸಿಯೇ?<br/>ಆ ಕರ್ಣಮಂತ್ರ ಹುಸಿಯಾದಡೆ,<br/>ಶ್ರೀಗುರುಲಿಂಗವು ಹುಸಿಯೇ?<br/>ಶ್ರೀಗುರುಲಿಂಗ ಹುಸಿಯಾದಡೆ ಜಂಗಮಲಿಂಗ ಹುಸಿಯೇ?<br/>ಆ ಜಂಗಮಲಿಂಗ ಹುಸಿಯಾದಡೆ,<br/>ಪಾದತೀರ್ಥ ಪ್ರಸಾದ ಹುಸಿಯೇ?<br/>ಇಂತೀ ಷಟ್‍ಸ್ಥಲವ ತುಚ್ಛವ ಮಾಡಿ,<br/>ಗುರೂಪದೇಶವ ಹೀನವ ಮಾಡಿ, ಸಮಾಧಿಯ ಹೊಗುವ<br/>ಪಂಚಮಹಾಪಾತಕರ ಮುಖವ ನೋಡಲಾಗದು,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}