{
    "id": "9329", 
    "vachana": "ಗುರುಲಿಂಗಜಂಗಮವೆ ಶಿವನೆಂದು ಅರಿದು\nಮರೆವನು ಶಿವಭಕ್ತನೆ ಅಲ್ಲ,\nಶಿವಭಕ್ತನು \n  ಬಳಿಕ ಮರೆಯನು.\nಅರಿದು ಮರೆವನು ಮದ್ದುಕುಣಿಕೆಯ \n  ಮೆದ್ದವನು,\nಮದ್ಯ ಮಾಂಸವ ಸೇವಿಸಿದವನು,\nಅರಿದು ಮರೆವವನು ಅಜ್ಞಾನಿಗಳ ಸಂಗವ ಮಾಡಿದವನು,\nಶ್ವಾನನ ಮಿತ್ರನು.\nಅವಂದಿರುಗಳಿಗೆ \n  ಮರವೆ ಸಹಜವಾದ ಕಾರಣ\nಅರಿದು ಮರೆವವನಲ್ಲ ಶಿವಭಕ್ತನು,\nಮರೆದು ಅರಿವವನಲ್ಲ ಶಿವಭಕ್ತನು,\nನಂಬಿದವನಲ್ಲ ಶಿವಭಕ್ತನು, ನಂಬಿ ಕೆಡದವನಲ್ಲ ಶಿವಭಕ್ತನು,\nವಿಶ್ವಾಸವ ಮಾಡುವವನಲ್ಲ ಶಿವಭಕ್ತನು ಅವಿಶ್ವಾಸ ಮಾಡುವವನಲ್ಲ ಶಿವಭಕ್ತನು.\nಮರೆದಡೆಯು ಮರೆದವನಂತೆ, ಅರಿದಡೆಯು ಶಿವನಂತೆಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ. \n"
}