{
    "id": "27", 
    "vachana": "<font>1269<br/>ಅಂಡಜನುದರದಲ್ಲಿ ತಂದಿಕ್ಕಿದಾ ತತ್ತಿ  <br/>ಮುಂದಣಾಧಿಕ್ಯವನರಿಯಲ್ಲುದೆ ನೋಡಾ.<br/>ಪಿಂಡಾಧಿಕ್ಯದ ಸಂದಳಿಯದ ಮುನ್ನ ಮುಂದೆ ಬಂದಿಪ್ಪುದು ಅದು ನೋಡಾ.<br/>ಒಬ್ಬ ಹೆಂಗೂಸಿಂಗೆ ಗಂಡು ನಾಲ್ವರು,<br/>ಗರ್ಭಿಣಿಯಾಗದ ಮುನ್ನ ಪ್ರಸೂತೆ,<br/>ಬಂಜೆಯ ಮಕ್ಕಳು ಮೂವರೈದಾರೆ,<br/>ನಾಲ್ವರ ಮೂಲವರಿಯದ ಕಾರಣ ಧರೆಯ ಮೇಲೆನಿಸಿದವು ?<br/>ಉಪಮೆಗುಡದ ಬಣ್ಣ  ನೋಡಿ ಸಿಲಿಕಿದ ಕೂಟ<br/>ಉಂಟು ದಣಿಯದ ತೃಪ್ತಿ<br/>ಶ್ರೋತ್ರೇಂದ್ರಿಯದಲ್ಲಿ ಸವಿದು ಹರಿಯದ ಪರಿಮಳ<br/>ಸಂದು ಸವೆದೊಂದಾದ ಕೂಟ<br/>ನೋಡುವ ನೋಟವರಿತು ವಾಸಿಸುವ ವಾಸನೆ ಅರಿತು  .<br/>ಆಚಾರ ಪ್ರಾಣವಾಗಿ ಅರಿವರಿತು<br/>ಮರಹು ನಷ್ಟವಾದಾತನೈಕ್ಯನು.<br/>ಆಚಾರವರಿತು ಅನಾಚಾರ ನಷ್ಟವಾದಾತನನುಪಮಮಹಿಮನು.<br/>ಶುದ್ಧ ಸಿದ್ಧ ಪ್ರಸಿದ್ಧಕ್ಕಾತ ನೆಲಮನೆ,<br/>ಆತನ ಮೀರುವದೊಂದೊಡ್ಡವಣೆಯ ಕಾಣೆ.<br/>ಕರುಣಾಮೃತಪೂರ್ಣವಾದ ಕುಂಭಕ್ಕೆ ವಿರಳ  ಉಂಟೆ ?<br/>ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಯ್ಯನನೊಡಗೂಡಿಸಂದಳಿದ ಶರಣಂಗೆ ಬಳಕೆಯ ಬೇಟದ ಬಣ್ಣ  ಉಂಟೆ ?</font>"
}