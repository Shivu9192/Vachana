{
    "id": "39", 
    "vachana": "<font>1381<br/>ಜನನವೆಲ್ಲರಿಗುಳ್ಳ ಯೋನಿಗಳಲ್ಲಿ ಜನಿಸದೆ<br/>ವಿಚಾರ ವಿಜ್ಞಾನದಿಂದ ವಿಚಾರಿಸಿ<br/>ಶ್ರೀಗುರು ಕರುಣಾಮೃತಸಾಗರದಲ್ಲಿ ಜನಿಸಿದ ಶಿಷ್ಯನ ಪರಮವಿವೇಕವೆ<br/>ವೇದಾದಿವಿದ್ಯೆಗಳ ಸರ್ವಸಾರ.<br/>ಆ ಸರ್ವಸಾರಾಯದ ಸಮರಸಸ್ವರೂಪೆ<br/>`ಓಂ ನಮಃ ಶಿವಾಯ' ಎಂಬ ಮಂತ್ರವೇದ್ಯವಾವುದೆಂದಡೆಃ<br/>ಆ ಷಡಕ್ಷರಿಮಂತ್ರವೆ ಷಡಂಗ ಷಟ್ಸ್ಥಲಲಿಂಗ<br/>ಹಸ್ತ ಮುಖ  ದ್ರವ್ಯ ಅರ್ಪಣ ಪ್ರಸಾದ ಪ್ರಸಾದಭೋಗ ಸಂತೃಪ್ತಿ.<br/>ಇಂತೀ ಸತ್ಯ ನಿತ್ಯ  ನಿರಂಜನ  ಸಹಜ ಸನ್ಮಾರ್ಗವ ಸಾಧಿಸಿದರು<br/>ನಮ್ಮ ಪುರಾತನರು.<br/>ಇದನರಿದ ಮಹಾಂತನೆ ವೇದ್ಯನು,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ. </font>"
}