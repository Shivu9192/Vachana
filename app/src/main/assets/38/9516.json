{
    "id": "16", 
    "vachana": "<font>1558<br/>ಶಿವಂ ಪರಾತ್ಪರಂ ಸೂಕ್ಷ್ಮಂ ನಿತ್ಯಂ ಸರ್ವಗತಾವ್ಯಯಮ್ † <br/>ಅನಿಂದಿತಮ£ಪಮ್ಯಮಪ್ರಮೇಯಮನಾಮಯಮ್ ††<br/>ಎಂದು ವೇದಾಗಮಗಳು ಹೇಳಿದ ಹಾಗೆ<br/>ಶಿವಶಿವಾ ಹರಹರಾ ಎಂದೆನ್ನದೆ<br/>ಭೃಗು ಶಾಪದಿಂದ ಭವಕ್ಕೆ ಬಂದು ಸತ್ತು ಕೆಟ್ಟು ಹೋದ.<br/>ದಶರಥರಾಯನು ನಾಚಿಕೆಯಿಲ್ಲದೆ<br/>ರಾಮ ರಾಮ ಎಂದು ನೆನೆದರೂ, ಆ ರಾಮ,<br/>ರಾವಣನ ಕೊಂದ ಬ್ರಹ್ಮಹತ್ಯಾದೋಷಕ್ಕೆ<br/>ಅನೇಕ ಶಿವಲಿಂಗಗಳ ಪ್ರತಿಷ್ಠೆಯ ಮಾಡಿ ಪೂಜಿಸಿದ.<br/>ಹರಿಯು ಆ ಮಹಾಲಿಂಗವ ನೆನೆವುದಕ್ಕೆ<br/>ನಾಲಗೆ ಮೂಗ  ನಂಜುತ್ತ ಇಹನು.<br/>ಕೃಷ್ಣನ ಅಂಗಾಲಕಣ್ಣ ಬೇಡನೆಚ್ಚು ಕೊಂದನೆಂದರೆ,<br/>ನಾಚದೆ ಪರಿಣಮಿಸುತ್ತಿಹರು.<br/>ನಾರಸಿಂಹನವತಾರವ ಶರಭರುದ್ರ ತೀರ್ಚಿಸಿದನೆಂದರೆ<br/>ಉರಿದೇಳುತ್ತಿಹರು.<br/>ಗೋವಳರೊಡನುಂಡಯೆಂದರೆ<br/>ಪರಿಣಮಿಸಿ ಸಂತೋಷವಹರು.<br/>ಆ ಹರಿ  ರಾಮೇಶ್ವರದೇವರ ಪ್ರಸಾದವ ಕೊಂಡನೆಂದರೆ<br/>ಅವಮಾನಿಸುತ್ತಿಹರು.<br/>ಸತ್ತು ಕೆಟ್ಟು ಹುಟ್ಟಿದ ಅಜ್ಞಾನಿ ವಸುದೇವನ ಮಗ<br/>ಹರಿಯೆಂದರೆ ನಲಿದುಬ್ಬುವರು.<br/>ಆ ಹರಿ  ಮಹಾದೇವನ ಮಗನೆಂದರೆ<br/>ಸಿಡಿಮಿಡಿಗೊಂಬರು.<br/>ಹಲವು ಗಂಡರ ನೆರೆದ ಕುಂತಿಯ ಕಾಲಿಗೆ<br/>ಹರಿ ಎರಗಿದನೆಂದರೆ ನಲಿದುಬ್ಬಿ ಕೊಂಡಾಡುವರು.<br/>ಆ ಹರಿ  ಕಾಮಿತಫಲದಾಯ[ಕ]ನಾದ ಶಿವನ ಶ್ರೀಪಾದಕ್ಕೆ<br/>ನಯನಕಮಲಮನರ್ಪಿಸಿ ಚಕ್ರಮಂ ಪಿಡಿದನೆಂದರೆ<br/>ಚಿಂತಿಸಿ [ಕರ]ಕರಸುತ್ತಿಹರು.<br/>ದ್ವಾರವತಿ ನೀರಿಲಿ ನೆರೆದಾಗ, ಕೃಷ್ಣನ ಹದಿನಾರುಸಾವಿರ ಸ್ತ್ರೀಯರಂ<br/>ಹೊಲೆಬೇಡರು ಸೆರೆಯನೊಯ್ದುದಕ್ಕಾಗಿ<br/>ಹೀನಜಾತಿಯ ಬಸುರಲ್ಲಿ ಉತ್ತಮಸ್ತ್ರೀಯರು<br/>ಹುಟ್ಟುವರೆಂದು ನಲಿದಾಡುವರು.<br/>ಮಹಾಲಕ್ಷ್ಮಿ ಸರ್ವರೊಡೆಯ ಶಿವನ ದಾಸಿಯೆಂದರೆ<br/>ಅಲಗು ತಾಕಿದಂತೆ ನೋವುತಿಹರು.<br/>ಶಿವಲಿಂಗವ ತಪಧ್ಯಾನದಿಂದರ್ಚಿಸಿ ಪೂಜಿಸಿ ಪಡೆದರು<br/>ಏಕಾದಶರುದ್ರರಾದಿಯಾದ ರುದ್ರಗಣಂಗಳು.<br/>ಬ್ರಹ್ಮವಿಷ್ಣುರುಗಳು ಇಂದ್ರಾದಿ ದಿಕ್ಪಾಲರು ರವಿಚಂದ್ರಾದಿಗಳು<br/>ಶಿವನ ಪೂಜಿಸಿ ಕಾಮಿತಫಲಪದವಿಯ ಪಡೆದರಯ್ಯ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ.</font>"
}