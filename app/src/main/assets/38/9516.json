{
    "id": "9516", 
    "vachana": "ಶಿವಂ ಪರಾತ್ಪರಂ ಸೂಕ್ಷ್ಮಂ ನಿತ್ಯಂ ಸರ್ವಗತಾವ್ಯಯಮ್ † \nಅನಿಂದಿತಮ£ಪಮ್ಯಮಪ್ರಮೇಯಮನಾಮಯಮ್ ††\nಎಂದು ವೇದಾಗಮಗಳು ಹೇಳಿದ ಹಾಗೆ\nಶಿವಶಿವಾ ಹರಹರಾ ಎಂದೆನ್ನದೆ\nಭೃಗು ಶಾಪದಿಂದ ಭವಕ್ಕೆ ಬಂದು ಸತ್ತು ಕೆಟ್ಟು ಹೋದ.\nದಶರಥರಾಯನು ನಾಚಿಕೆಯಿಲ್ಲದೆ\nರಾಮ ರಾಮ ಎಂದು ನೆನೆದರೂ, ಆ ರಾಮ,\nರಾವಣನ ಕೊಂದ ಬ್ರಹ್ಮಹತ್ಯಾದೋಷಕ್ಕೆ\nಅನೇಕ ಶಿವಲಿಂಗಗಳ ಪ್ರತಿಷ್ಠೆಯ ಮಾಡಿ ಪೂಜಿಸಿದ.\nಹರಿಯು ಆ ಮಹಾಲಿಂಗವ ನೆನೆವುದಕ್ಕೆ\nನಾಲಗೆ \n  ನಂಜುತ್ತ ಇಹನು.\nಕೃಷ್ಣನ ಅಂಗಾಲಕಣ್ಣ ಬೇಡನೆಚ್ಚು ಕೊಂದನೆಂದರೆ,\nನಾಚದೆ ಪರಿಣಮಿಸುತ್ತಿಹರು.\nನಾರಸಿಂಹನವತಾರವ ಶರಭರುದ್ರ ತೀರ್ಚಿಸಿದನೆಂದರೆ\nಉರಿದೇಳುತ್ತಿಹರು.\nಗೋವಳರೊಡನುಂಡಯೆಂದರೆ\nಪರಿಣಮಿಸಿ ಸಂತೋಷವಹರು.\nಆ \n  ರಾಮೇಶ್ವರದೇವರ ಪ್ರಸಾದವ ಕೊಂಡನೆಂದರೆ\nಅವಮಾನಿಸುತ್ತಿಹರು.\nಸತ್ತು ಕೆಟ್ಟು ಹುಟ್ಟಿದ ಅಜ್ಞಾನಿ ವಸುದೇವನ ಮಗ\nಹರಿಯೆಂದರೆ ನಲಿದುಬ್ಬುವರು.\nಆ \n  ಮಹಾದೇವನ ಮಗನೆಂದರೆ\nಸಿಡಿಮಿಡಿಗೊಂಬರು.\nಹಲವು ಗಂಡರ ನೆರೆದ ಕುಂತಿಯ ಕಾಲಿಗೆ\nಹರಿ ಎರಗಿದನೆಂದರೆ ನಲಿದುಬ್ಬಿ ಕೊಂಡಾಡುವರು.\nಆ \n  ಕಾಮಿತಫಲದಾಯ[ಕ]ನಾದ ಶಿವನ ಶ್ರೀಪಾದಕ್ಕೆ\nನಯನಕಮಲಮನರ್ಪಿಸಿ ಚಕ್ರಮಂ ಪಿಡಿದನೆಂದರೆ\nಚಿಂತಿಸಿ [ಕರ]ಕರಸುತ್ತಿಹರು.\nದ್ವಾರವತಿ ನೀರಿಲಿ ನೆರೆದಾಗ, ಕೃಷ್ಣನ ಹದಿನಾರುಸಾವಿರ ಸ್ತ್ರೀಯರಂ\nಹೊಲೆಬೇಡರು ಸೆರೆಯನೊಯ್ದುದಕ್ಕಾಗಿ\nಹೀನಜಾತಿಯ ಬಸುರಲ್ಲಿ ಉತ್ತಮಸ್ತ್ರೀಯರು\nಹುಟ್ಟುವರೆಂದು ನಲಿದಾಡುವರು.\nಮಹಾಲಕ್ಷ್ಮಿ ಸರ್ವರೊಡೆಯ ಶಿವನ ದಾಸಿಯೆಂದರೆ\nಅಲಗು ತಾಕಿದಂತೆ ನೋವುತಿಹರು.\nಶಿವಲಿಂಗವ ತಪಧ್ಯಾನದಿಂದರ್ಚಿಸಿ ಪೂಜಿಸಿ ಪಡೆದರು\nಏಕಾದಶರುದ್ರರಾದಿಯಾದ ರುದ್ರಗಣಂಗಳು.\nಬ್ರಹ್ಮವಿಷ್ಣುರುಗಳು ಇಂದ್ರಾದಿ ದಿಕ್ಪಾಲರು ರವಿಚಂದ್ರಾದಿಗಳು\nಶಿವನ ಪೂಜಿಸಿ ಕಾಮಿತಫಲಪದವಿಯ ಪಡೆದರಯ್ಯ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ.\n"
}