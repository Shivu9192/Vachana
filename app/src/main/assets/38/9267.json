{
    "id": "9267", 
    "vachana": "ಆದಿ ಸಿಂಹಾಸನವಾಗಿ, \n  ಭೂಷಣವಾಗಿ,\nಕೂರ್ಮನುತ್ತಮಾಂಗವಾಗಿ, ದಿಕ್ಕರಿಗಳೆಂಟೂ ಪುಷ್ಪವಾಗಿ,\nಹದಿನಾಲ್ಕು ಭುವನದೊಳಗೊಂದಾಗಿ,\nಮೇರುಗಿರಿ ನಾಲ್ಕು ದಿಕ್ಕೂ ಶೃಂಗಾರವಾಗಿ,\nಮೇರು ರುದ್ರನ ಹಾವುಗೆಯಾದ ಪರಿಯೆಂತೊ ?\nಹೊತ್ತುದನತಿಗಳೆದು ನಿಜದೊಳಗೆ ನಿಲಬಲ್ಲಡೆ\nನಿರಾಕಾರವ ನಿರ್ಮಿಸಬಾರದು.\nನಿರಾಕಾರವ ನಿಯಮಿಸುವಡೆ ಕರಣಾದಿಕಂಗಳಲ್ಲಿ\nಕಂದೆರದಡೆ ಜನನಕ್ಕೆ ದೂರ.\nಆಕಾರದಾಯು ಆಧಾರವಾಯು ಬ್ರಹ್ಮರಂಧ್ರದೊಳಗೆ\nಕಾರಣಪುರುಷ ತಾನಾಗಿದ್ದು,\nಆರೈದು ಗಮನಿಸುವನಲ್ಲದೆ\nಕಾಯದಿಚ್ಛೆಗೆ ನಡೆದು ಸ್ಥಿತಿಕಾಲಕ್ಕೆ ಗುರಿಯಹನಲ್ಲ.\nಕಾಯ ಭೋಗಿಸುವ ಭೋಗವ ಭುಂಜಿಸುವನ್ನಕ್ಕರ\nವಾಯುಪ್ರಾಣಿ ಸಾಯದಲ್ಲಾ,\nಅದೇನು ಕಾರಣವೆಂದಡೆ\nಕರ್ಪುರದ ಪುತ್ಥಳಿಯ ಕಿಚ್ಚಿನಲ್ಲಿ ಸುಟ್ಟು\nಅಸ್ಥಿಯನರಸಲುಂಟೆ ?\nಜ್ಞಾನಾಗ್ನಿಯಿಂದ ಪ್ರಾಣಭೋಗ ನಷ್ಟ,\nಆಕಾರದ ಪ್ರಾಣದ \n  ನಷ್ಟಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}