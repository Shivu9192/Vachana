{
    "id": "9267", 
    "vachana": "<font>1309<br/>ಆದಿ ಸಿಂಹಾಸನವಾಗಿ, ಫಣಿ  ಭೂಷಣವಾಗಿ,<br/>ಕೂರ್ಮನುತ್ತಮಾಂಗವಾಗಿ, ದಿಕ್ಕರಿಗಳೆಂಟೂ ಪುಷ್ಪವಾಗಿ,<br/>ಹದಿನಾಲ್ಕು ಭುವನದೊಳಗೊಂದಾಗಿ,<br/>ಮೇರುಗಿರಿ ನಾಲ್ಕು ದಿಕ್ಕೂ ಶೃಂಗಾರವಾಗಿ,<br/>ಮೇರು ರುದ್ರನ ಹಾವುಗೆಯಾದ ಪರಿಯೆಂತೊ ?<br/>ಹೊತ್ತುದನತಿಗಳೆದು ನಿಜದೊಳಗೆ ನಿಲಬಲ್ಲಡೆ<br/>ನಿರಾಕಾರವ ನಿರ್ಮಿಸಬಾರದು.<br/>ನಿರಾಕಾರವ ನಿಯಮಿಸುವಡೆ ಕರಣಾದಿಕಂಗಳಲ್ಲಿ<br/>ಕಂದೆರದಡೆ ಜನನಕ್ಕೆ ದೂರ.<br/>ಆಕಾರದಾಯು ಆಧಾರವಾಯು ಬ್ರಹ್ಮರಂಧ್ರದೊಳಗೆ<br/>ಕಾರಣಪುರುಷ ತಾನಾಗಿದ್ದು,<br/>ಆರೈದು ಗಮನಿಸುವನಲ್ಲದೆ<br/>ಕಾಯದಿಚ್ಛೆಗೆ ನಡೆದು ಸ್ಥಿತಿಕಾಲಕ್ಕೆ ಗುರಿಯಹನಲ್ಲ.<br/>ಕಾಯ ಭೋಗಿಸುವ ಭೋಗವ ಭುಂಜಿಸುವನ್ನಕ್ಕರ<br/>ವಾಯುಪ್ರಾಣಿ ಸಾಯದಲ್ಲಾ,<br/>ಅದೇನು ಕಾರಣವೆಂದಡೆ<br/>ಕರ್ಪುರದ ಪುತ್ಥಳಿಯ ಕಿಚ್ಚಿನಲ್ಲಿ ಸುಟ್ಟು<br/>ಅಸ್ಥಿಯನರಸಲುಂಟೆ ?<br/>ಜ್ಞಾನಾಗ್ನಿಯಿಂದ ಪ್ರಾಣಭೋಗ ನಷ್ಟ,<br/>ಆಕಾರದ ಪ್ರಾಣದ ಪರಿ  ನಷ್ಟಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}