{
    "id": "9282", 
    "vachana": "<font>1324<br/>ಉದಯದಲ್ಲಿ ಉತ್ಪತ್ತಿ, ಮಧ್ಯಾಹ್ನದಲ್ಲಿ ಸ್ಥಿತಿ,<br/>ಅಸ್ತಮಾನದಲ್ಲಿ ಲಯವಪ್ಪುದು_<br/>ಸರ್ವರಿಗೆಯೂ ಈ ವಿಧಿ  ನೋಡಾ,<br/>ಇನ್ನೇತಕ್ಕೆ ತೆರಹುಂಟು ?<br/>ಮಧ್ಯಾಹ್ನದ ಸ್ಥಿತಿಯಲ್ಲಿ ಸಂಸಾರ ಪ್ರಪಂಚು ಕಾರಣ<br/>ಹೊನ್ನು ಹೆಣ್ಣು ಮಣ್ಣು ಲಾಭನಿಮಿತ್ತ<br/>ಆರಂಬ ವ್ಯವಹಾರ ಸೇವೆ<br/>ಇಂತಿವರಲೂ ಅತಿಲಯವಪ್ಪುದು ತಪ್ಪದು.<br/>ಉದಯೇ ಜನನಂ ನಿತ್ಯಂ ರಾv್ರ ಚ ಮರಣಂ ತಥಾ †<br/>ಅಜ್ಞಾನಂ ಸರ್ವಜಂತೂನಾಂ ತದ್ವಿದಿsಶ್ಚ ಪುನಃ ಪುನಃ ††<br/>ಎಂದುದಾಗಿ,<br/>ಮರಳಿ ಮರಳಿ ಈ ವಿಧಿ  ನೋಡಾ.<br/>ಉತ್ಪತ್ತಿ ಸ್ಥಿತಿ ಲಯವ ಮೀರುವ<br/>ನಿತ್ಯ ಸದ್ಗುರು ಲಿಂಗ ಜಂಗಮ  ಪೂಜಾಕ್ರಿಯೆ<br/>ನಿತ್ಯಂ ಲಿಂಗಾರ್ಚನಂ ಯಸ್ಯ ನಿತ್ಯಂ ಜಂಗಮಪೂಜನಂ †<br/>ನಿತ್ಯಂ ಗುರುಪದಧ್ಯಾನಂ ನಿತ್ಯಂ ನಿತ್ಯಂ ನ ಸಂಶಯಃ ††<br/>ಇಂತೆಂದುದಾಗಿ,<br/>ತ್ರಿವಿಧಲಿಂಗಾರ್ಚನೆಯಂ ಮಾಡಲು ನಿತ್ಯಪದವಪ್ಪುದು ಸತ್ಯ,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}