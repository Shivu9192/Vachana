{
    "id": "9538", 
    "vachana": "<font>1580<br/>ಶ್ರೀಗುರು ಮಾಡಿದ ಗುರುತ್ವ ಉಪಮಾತೀತವು.<br/>ನೇತ್ರದಲ್ಲಿ ತನ್ನ ರೂಪು ತುಂಬಿ<br/>ನೇತ್ರವ ಗುರು ಮಾಡಿದನು.<br/>ಶ್ರೋತ್ರದಲ್ಲಿ ಮಹಾಮಂತ್ರವ ತುಂಬಿ<br/>ಶ್ರೋತ್ರವ ಗುರು ಮಾಡಿದನು.<br/>ಘ್ರಾಣದಲ್ಲಿ ಮಹಾಗಂಧವ ತುಂಬಿ<br/>ಘ್ರಾಣವ ಗುರು ಮಾಡಿದನು.<br/>ಜಿಹ್ವೆಯಲ್ಲಿ ಕರುಣಪ್ರಸಾದವ ತುಂಬಿ<br/>ಜಿಹ್ವೆಯ ಗುರು ಮಾಡಿದನು.<br/>ಕಾಯವ ಮಹಾಕಾಯವೆನಿಸಿ, ಪ್ರಸಾದಕಾಯವೆನಿಸಿ,<br/>ಕಾಯವ ಗುರು ಮಾಡಿದನು.<br/>ಪ್ರಾಣವನೂ ಲಿಂಗಪ್ರಾಣಸಂಬಂಧವ ಮಾಡಿ<br/>ಪ್ರಾಣವ ಗುರು ಮಾಡಿದನು.<br/>ಇಂತು ಅಂತರಂಗ ಬಹಿರಂಗವನು ಗುರು ಮಾಡಿದನು.<br/>ಸರ್ವಾಂಗವನು ಗುರುವ  ಮಾಡಿದ ಗುರುವಿಂಗೆ<br/>ನಾನಿನ್ನೇನ ಮಾಡುವೆನಯ್ಯಾ?<br/>ಗುರುಪೂಜೆಗನುವಾದ ದ್ರವ್ಯಂಗಳನೂ, ಆವಾವ ಪದಾರ್ಥಂಗಳನೂ<br/>ಆವಾವ ಪುಷ್ಪಫಲಾದಿಗಳನೂ<br/>ವಿಚಾರಿಸಿ ನೋಡಿದಡೆ ಆವುವು ಗುರುತ್ವವಿಲ್ಲ.<br/>ಸರ್ವದ್ರವ್ಯಮೂಲವೂ ಸರ್ವಪದಾರ್ಥಮೂಲವೂ  <br/>ಸರ್ವರಸಪುಷ್ಪಫಲಾದಿಗಳಿಗೆ ಎಲ್ಲದಕ್ಕೂ<br/>ಮೂಲಿಗ ಮನವು ಗುರುತ್ವವನ್ನುಳ್ಳದ್ದು.<br/>ತನ್ನ ಮನೋವಾಕ್‍ಸಹಿತ ಕಾಯವನೂ ಸದ್ಗುರುವಿಂಗಿತ್ತು<br/>ಶ್ರೀಗುರು ದರ್ಶನ ಸ್ಪರ್ಶನ ಮಾಡಿ ಸುಖಿಯಪ್ಪೆ ನಾನು,ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}