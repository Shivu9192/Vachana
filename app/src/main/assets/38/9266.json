{
    "id": "9266", 
    "vachana": "ಆದಿಲಿಂಗ ಅನಾದಿಶರಣನೆಂಬುದು\nತನ್ನಿಂದ ತಾನಾಯಿತ್ತು ಕೇಳಿರಣ್ಣಾ.\nಆದಿ ಕಾಯ, ಅನಾದಿ ಪ್ರಾಣ\nಈ ಉಭಯದ ಭೇದವ ತಿಳಿದು\nವಿಚಾರಿಸಿ ನೋಡಿರಣ್ಣಾ.\nಅಂತು ಅನಾದಿಯ ಪ್ರಸಾದ ಆದಿಗೆ ಸಲುವುದು.\nಅದೆಂತೆಂದಡೆ,\nಅನಾದಿಜಂಗಮಶ್ಚೈವ ಆದಿಲಿಂಗಸ್ಥಲಂ ಭವೇತ್ ††\nಅನಾದೇಶ್ಚ ವಿರೋಧೇನ ತದುಚ್ಛಿಷ್ಟಂ ತು ಕಿಲ್ಬಿಷಂ ††\nಇಂತೆಂದುದಾಗಿ,\nಪ್ರಾಣಪ್ರಸಾದವಿರೋಧವಾಗಿ ಪಿಂಡಪ್ರಸಾದವ ಕೊಂಡಡೆಕೊಂಡುದು ಕಿಲ್ಬಿಷ, ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.\n"
}