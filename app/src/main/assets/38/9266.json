{
    "id": "9266", 
    "vachana": "<font>1308<br/>ಆದಿಲಿಂಗ ಅನಾದಿಶರಣನೆಂಬುದು<br/>ತನ್ನಿಂದ ತಾನಾಯಿತ್ತು ಕೇಳಿರಣ್ಣಾ.<br/>ಆದಿ ಕಾಯ, ಅನಾದಿ ಪ್ರಾಣ<br/>ಈ ಉಭಯದ ಭೇದವ ತಿಳಿದು<br/>ವಿಚಾರಿಸಿ ನೋಡಿರಣ್ಣಾ.<br/>ಅಂತು ಅನಾದಿಯ ಪ್ರಸಾದ ಆದಿಗೆ ಸಲುವುದು.<br/>ಅದೆಂತೆಂದಡೆ,<br/>ಅನಾದಿಜಂಗಮಶ್ಚೈವ ಆದಿಲಿಂಗಸ್ಥಲಂ ಭವೇತ್ ††<br/>ಅನಾದೇಶ್ಚ ವಿರೋಧೇನ ತದುಚ್ಛಿಷ್ಟಂ ತು ಕಿಲ್ಬಿಷಂ ††<br/>ಇಂತೆಂದುದಾಗಿ,<br/>ಪ್ರಾಣಪ್ರಸಾದವಿರೋಧವಾಗಿ ಪಿಂಡಪ್ರಸಾದವ ಕೊಂಡಡೆಕೊಂಡುದು ಕಿಲ್ಬಿಷ, ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರ.</font>"
}