{
    "id": "9457", 
    "vachana": "ಲಿಂಗದ ಮರ್ಮವನರಿವುದರಿದು,\nಲಿಂಗದ ಸಂಜ್ಞೆಯ[ನ]ರಿವುದರಿದು,  \nಲಿಂಗವಂತಹದಿಂತಹದೆಂದರಿವುದರಿದು ನೋಡಾ.\nಲಿಂಗದಲ್ಲಿಯೇ ಆಗಮವಯ್ಯ,\nಭೂಮಿಯೇ ಪೀಠಿಕೆ, ಆಕಾಶವೇ ಲಿಂಗವೆಂದರಿದಾತನು\nಲಿಂಗವನರಿದವನಲ್ಲ.\nಲಿಂಗದಲ್ಲಿಯೇ ಆಗಮವಯ್ಯ,\nಲಿಂಗದಾದಿ ಬ್ರಹ್ಮ, ಮಧ್ಯ ವಿಷ್ಣು, ಅಂತ್ಯ ರುದ್ರ\nಇಂತು ತ್ರೈಲಿಂಗವೆಂದರಿದಾತನು ಲಿಂಗವನರಿದವನಲ್ಲ.\nಲಿಂಗದಲ್ಲಿಯೇ ಅಗಮವಯ್ಯಾ,\n`ಲಿಂಗಮಧ್ಯೇ ಜಗತ್ಸರ್ವಂ‹ ಎಂಬ ಭಾವಭರಿತಲಿಂಗ  \n`ಬ್ರಹ್ಮವಿಷ್ಣಾದಿದೇವನಾಮಪ್ಯಗೋಚರಂ' ಎಂದು,  \nಮಾಹೇಶ್ವರಜ್ಯೋತಿರಿದಮಾಪಾತಾಲೇ ವ್ಯವಸ್ಥಿತಂ †\nಅತೀತಂ ಸತ್ಯಲೋಕಾಧೀನನಂತಂ ದಿವ್ಯಮೀಶ್ವರಂ ††\nಇಂತಾದನು ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರನುಎಂದರಿದ ಶರಣಂಗೆ ಸುಲಭ, ಮಿಕ್ಕಿದವರ್ಗೆ ಅಸುಲಭ. \n"
}