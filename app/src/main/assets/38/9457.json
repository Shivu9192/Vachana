{
    "id": "9457", 
    "vachana": "<font>1499<br/>ಲಿಂಗದ ಮರ್ಮವನರಿವುದರಿದು,<br/>ಲಿಂಗದ ಸಂಜ್ಞೆಯ[ನ]ರಿವುದರಿದು,  <br/>ಲಿಂಗವಂತಹದಿಂತಹದೆಂದರಿವುದರಿದು ನೋಡಾ.<br/>ಲಿಂಗದಲ್ಲಿಯೇ ಆಗಮವಯ್ಯ,<br/>ಭೂಮಿಯೇ ಪೀಠಿಕೆ, ಆಕಾಶವೇ ಲಿಂಗವೆಂದರಿದಾತನು<br/>ಲಿಂಗವನರಿದವನಲ್ಲ.<br/>ಲಿಂಗದಲ್ಲಿಯೇ ಆಗಮವಯ್ಯ,<br/>ಲಿಂಗದಾದಿ ಬ್ರಹ್ಮ, ಮಧ್ಯ ವಿಷ್ಣು, ಅಂತ್ಯ ರುದ್ರ<br/>ಇಂತು ತ್ರೈಲಿಂಗವೆಂದರಿದಾತನು ಲಿಂಗವನರಿದವನಲ್ಲ.<br/>ಲಿಂಗದಲ್ಲಿಯೇ ಅಗಮವಯ್ಯಾ,<br/>`ಲಿಂಗಮಧ್ಯೇ ಜಗತ್ಸರ್ವಂ‹ ಎಂಬ ಭಾವಭರಿತಲಿಂಗ  <br/>`ಬ್ರಹ್ಮವಿಷ್ಣಾದಿದೇವನಾಮಪ್ಯಗೋಚರಂ' ಎಂದು,  <br/>ಮಾಹೇಶ್ವರಜ್ಯೋತಿರಿದಮಾಪಾತಾಲೇ ವ್ಯವಸ್ಥಿತಂ †<br/>ಅತೀತಂ ಸತ್ಯಲೋಕಾಧೀನನಂತಂ ದಿವ್ಯಮೀಶ್ವರಂ ††<br/>ಇಂತಾದನು ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರನುಎಂದರಿದ ಶರಣಂಗೆ ಸುಲಭ, ಮಿಕ್ಕಿದವರ್ಗೆ ಅಸುಲಭ. </font>"
}