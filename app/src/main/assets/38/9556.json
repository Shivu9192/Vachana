{
    "id": "56", 
    "vachana": "<font>1598<br/>ಸತ್ಯಸಹಜ ನಿತ್ಯ  ಉತ್ತಮ ವಸ್ತು,<br/>ನಿಜತತ್ವವೆನಿಸುವ ಶಿವನು ಒಂದೇ ವಸ್ತು.<br/>ವೇದ, ಶಾಸ್ತ್ರ, ಪುರಾಣ, ಆಗಮ,<br/>ಅಷ್ಟಾದಶ ವಿದ್ಯೆಂಗಳು ವಾದಿಸಲು,<br/>ಅಂದೂ ಇಂದೂ ಶಿವತತ್ವ ಒಂದೇ ವಸ್ತುವೆಂದು ನಿರ್ಧರಿಸುವವು.<br/>ಸಕಲ ನಿಃಕಲದೊಳಗೆ ಉತ್ತಮೋತ್ತಮ ವಸ್ತುವೊಂದೇ.<br/>ಇದನರಿದು ನಿಶ್ಚೈಸುವ ವಿವೇಕವುಳ್ಳ ಮನ ಅಂದೂ ಇಂದೂ ಒಂದೇ.<br/>ಇದನೆಂತೂ ನೀವೇ ಬಲ್ಲರಿ.<br/>ಈ ಒಂದೊಂದರಲ್ಲೆ ಒಂದೊಂದ ಮಾಡಲು<br/>ಒಂದಲ್ಲದೆ ಮತ್ತೊಂದಿಲ್ಲ.<br/>ಇದಲ್ಲದೆ ಇನ್ನೊಂದುಂಟೆಂಬವಂಗೆ ಎರಡಲ್ಲದೆ ಒಂದಿಲ್ಲ.<br/>ಅವಂಗೆ ಅಧೋಗತಿ, ಅವನಜ್ಞಾನಿ.<br/>ಒಂದೆಂದರಿದವಂಗೆ ಜ್ಞಾನವಿದೆ, ಭಕ್ತಿಯಿದೆ, ಮುಕ್ತಿಯಿದೆಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ. </font>"
}