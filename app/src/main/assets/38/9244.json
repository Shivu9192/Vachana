{
    "id": "9244", 
    "vachana": "<font>1286<br/>ಅಯ್ಯಾ, ನಿಮ್ಮ ಶರಣರ ಅನುಭಾವಸಂಗ ಸಾಲೋಕ್ಯಪದವಯ್ಯ.<br/>ಅಯ್ಯಾ, ನಿಮ್ಮ ಅನುಭಾವಿಗಳ<br/>ಮುಖಾವಲೋಕ ಪ್ರಿಯಸಂಭಾಷಣೆ ಸಾಮೀಪ್ಯಪದವಯ್ಯ.<br/>ಶ್ರೀ ವಿಭೂತಿ ರುದ್ರಾಕ್ಷಿ<br/>ಅವರ ಶ್ರೀಮೂರ್ತಿಯ ಕಂಡು,<br/>ಮನದಲ್ಲಿ ಧರಿಸಿದಡೆ ಸಾರೂಪ್ಯಪದವಯ್ಯ.<br/>ಅವರ ಶ್ರೀಪಾದಂಗಳಲ್ಲಿ ಎನ್ನ ಶಿರಸ್ಪರುಶನದಿಂದ<br/>ಸಾಷ್ಟಾಂಗವೆರಗಲು ಸಾಯುಜ್ಯಪದವಯ್ಯ.<br/>ಇಂತು ಸಾಲೋಕ್ಯ, ಸಾಮೀಪ್ಯ, ಸಾರೂಪ್ಯ ಸಾಯುಜ್ಯವೆಂಬ<br/>ಚತುರ್ವಿಧಪದ ಎನಗಾಯಿತ್ತಯ್ಯ,ನಿಮ್ಮನುಭಾವಿಗಳ ಕೃಪೆಯಿಂದ ಉರಿಲಿಂಗಪೆದ್ದಿಪ್ರಿಯ ವಿಶ್ವೇಶ್ವರಾ.</font>"
}