{
    "id": "16657", 
    "vachana": "ಕುನ್ನಿಗೆ ರನ್ನದ ಹಲ್ಲಣವ ಹಾಕಿದಂತೆ,\nಹಂದಿಯ ತಂದು ಅಂದಣವನೇರಿಸಿದಂತೆ,\nಎನಗೊಲಿದು ಶಿವಲಾಂಛನವ \n  ಕಾರಣವೇನಯ್ಯ ಗುರುವೆ?.\nನಾನು ಲಿಂಗದ್ರೋಹವ ಮಾಡಿ ಜಂಗಮವ ಕೆಡನುಡಿದೆನು.\nಕೈವಿಡಿದ ಸ್ತ್ರೀಯ ಕಡಿಖಂಡವಮಾಡಿದೆ.\nಒಡನಾಡಿದವರ ಕಡುಕೋಪದಿನಿರಿದುಕೊಂದೆ.\nನಂಬಿದ ಹಳೆಯರ ಪ್ರಾಣಕ್ಕೆ ಮುನಿದೆ.\nಪಶುವಿನ ಶಿಶುವ ತಲೆಯೊಡೆಯಿಕ್ಕಿದೆ.\nಗೋವ ಕೊಂದವರ ವಹಿಸಿಕೊಂಡೆ.\nಪರಧನವ ಕದ್ದೆ, ಪರಸ್ತ್ರೀಯರಿಗಳುಪಿದೆ.\nಭವಿಹೆಣ್ಣುಗಳ ಕೂಡುಂಡ ಬಾಯಹುಳುಕನಯ್ಯ ನಾನು.\nಇಂತಪ್ಪ ಮಹಾಪಾತಕಂಗಳ ಮಾಡಿದ್ದ\nಹೊಲೆಯನಿವನೆಂದು ನೀನರಿದ ಬಳಿಕ,\nಎನಗೆ ವಿರಕ್ತಿಯೆಂಬ \n  ಕೊಟ್ಟುದು,\nಕೋಪದ ಕಾರಣವಲ್ಲದೆ ಕೃಪೆಯಲ್ಲವಯ್ಯ.\nಅದೇನು ಕಾರಣವೆಂದೊಡೆ-\nಬಟ್ಟೆಯ ಬಡಿದ ಕಳ್ಳಬಂಟನ ಭೂಪಾಲರು ಬೇಹನಿಕ್ಕಿ ಹಿಡಿತರಿಸಿ,\nನಾಳೆ ಶೂಲಕ್ಕೆ ತೆಗಸುವರೆ,\nಇಂದು ಕಳ್ಳಬಂಟಂಗೆ, \n  ಜವಾಜಿಯ ಲೇಪಿಸಿ,\nಹೂವಿನ ದಂಡೆಯ ಕೊರಳು- ಮಂಡೆ-ಉರದೊಳಗೆ ಅಡ್ಡಹಾಕಿ,\nಹಾಲು ತುಪ್ಪ ಹಣ್ಣುಗಳ ಉಣಕೊಟ್ಟು,\nಅಡಿಗಡಿಗೆ, ಅಡಕೆಲೆಯ, ಮೆಲುಕೊಟ್ಟು\nವೀರವೃಂದದ ಹಲಗೆ ಕಹಳೆಯಂ,\nಅವನ ಮುಂದೆ ಸಂಭ್ರಮಿಸುವ ಬರಿಯುಪಚಾರದಂತೆ,\nನಾನು ಮಾಡಿದ \n  ದ್ರೋಹಕ್ಕೆ ನಿನ್ನ ಮನನೊಂದು,\nಎನ್ನ ಎಕ್ಕಲನರಕಕ್ಕೆ ನೂಂಕುವುದಕ್ಕೋಸ್ಕರ ಕೊಟ್ಟ\nಸಟೆಯುಪಚಾರಕ್ಕಾದ ಲಾಂಛನವಲ್ಲದೆ,\nದಿಟದೊಲವಲ್ಲವಯ್ಯ ದೇವನೆ.\nನಾನು ಮುಂದನರಿಯದಂಧಕನಯ್ಯ.\nನಿನ್ನ ಬಾಗಿಲ \n  ಗೊಲ್ಲನಯ್ಯ.\nನಿನ್ನ ಕುದುರೆಯ ಸಾಕುವ ಗೋವನಯ್ಯ.\nನಿನ್ನ ಚಮ್ಮಾವುಗೆಯ ಹೊತ್ತು ಬರುವ ಬೋವರ ಲೆಂಕನಯ್ಯ.\nನಿನ್ನ ಪಡುಗವ ಹಿಡಿವ ಪಡುಡಿಂಡಿಯಯ್ಯ.\nನೀನುಗುಳ್ದ ತಂಬುಲವನುಂಬ ನಿನ್ನಾದಿಯ ಹಳೆಯನಯ್ಯ.\nನಿನ್ನಂಗಳದಲ್ಲಿ ಬೊಗಳುವ ಶ್ವಾನನಯ್ಯ.\nಎನ್ನ ತಪ್ಪ ಕಾಯಯ್ಯ ಶಿವಧೋ ಶಿವಧೋ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}