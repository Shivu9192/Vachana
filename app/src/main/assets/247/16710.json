{
    "id": "/16710", 
    "vachana": "ತಾಪತ್ರಯಂಗಳಿಗೆನ್ನನು ಒಳಗುಮಾಡುವ\nಕರ್ಮತ್ರಯಂಗಳು ಕೆಟ್ಟಕೇಡ ನೋಡಾ ಎಲೆ ತಂಗಿ.\nಕಾಯದ ಕಳವಳಕಂಜಿ ಸಂಚನ ಮಡಗುವ\nಹೊನ್ನ ಬಿಟ್ಟಲ್ಲಿಯೇ \n  ನಾಸ್ತಿಯಾಯಿತು.\nಬಂದುದು ಮೊದಲಾಗಿ ಆಗಾಗಲೇ ಅನುಭವಿಸಿ\nಲಬ್ಧವನುಳಿಯಲೀಯದೆ ಭೋಗವನುಂಬ\nಹೆಣ್ಣ ಬಿಟ್ಟಲ್ಲಿಯೇ \n  ನಾಸ್ತಿಯಾಯಿತು.\nಇಂದು ಬಿತ್ತಿ ಮುಂದಕ್ಕೆ \n  ಮಾಡುವ\nಮಣ್ಣ ಬಿಟ್ಟಲ್ಲಿಯೇ ಆಗಾಮಿಕರ್ಮ ನಾಸ್ತಿಯಾಯಿತು.\nಸಂಚಿತಕರ್ಮ ನಾಸ್ತಿಯಾದಲ್ಲಿಯೇ\nಬ್ರಹ್ಮನ ಸೃಷ್ಟಿಯೆಂಬ ಸೆರೆಮನೆ ಹಾಳಾಯಿತು.\nಪ್ರಾರಬ್ಧಕರ್ಮ ನಾಸ್ತಿಯಾದಲ್ಲಿಯೇ\nವಿಷ್ಣುವಿನ ಸ್ಥಿತಿಯೆಂಬ \n  ತಡೆಗೆಡೆಯಿತು.\nಆಗಾಮಿಕರ್ಮ ನಾಸ್ತಿಯಾದಲ್ಲಿಯೇ\nರುದ್ರನ ಸಂಹಾರವೆಂಬ ಪ್ರಳಯಾಗ್ನಿ ಕೆಟ್ಟಿತ್ತು.\nಇಂತೀ ಮೂವರ ದಾಂಟಿದಲ್ಲಿಯೇ\nತಂದೆ ತಾಯಿಗಳೆನ್ನ ಕೈವಿಡಿದೆತ್ತಿಕೊಂಡು\nಬಸವಾದಿ ಪ್ರಮಥರ ಕೈ ವಶವ ಮಾಡಿದರಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}