{
    "id": "16659", 
    "vachana": "<font>707<br/>ಕೇಳು ಕೇಳಯ್ಯ ಆತ್ಮನೇ,<br/>ಎರಡು ಪ್ರಕಾರದ ಆದಿಮಧ್ಯ ಅವಸಾನವ ತಿಳಿದು ನೋಡು,<br/>ಕೆಡಬೇಡ ಕೆಡಬೇಡ.<br/>ತಂದೆಯ ದೆಸೆಯಿಂದ ತಾಯಿ ಯೋನಿಚಕ್ರದಲ್ಲಿ ಬಂದುದೇ ಆದಿ.<br/>ಹೊನ್ನು ಹೆಣ್ಣು ಮಣ್ಣು ನನ್ನದೆಂದು ಹಿಡಿದು ಷಟ್ಕರ್ಮವನಾಚರಿಸಿ<br/>ಸುಖದುಃಖಂಗಳಲ್ಲಿ ಮುಳುಗಿಪ್ಪುದೇ ಮಧ್ಯ.<br/>ಆತ್ಮನ ಕೃಪೆಯಿಂದ ಅರೆದು ಸಣ್ಣಿಸಿಕೊಂಡು<br/>ಭವಕ್ಕೆ ನೂಂಕಿಸಿಕೊಳ್ಳುವುದೇ ಅವಸಾನ.<br/>ಇವನರಿದು ಇವಕ್ಕೆ ಹೇಹಮಂ ಮಾಡು.<br/>ಮತ್ತೆ ಆದಿ  ಮಧ್ಯ ಅವಸಾನಮಂ ತಿಳುಹುವೆನು.<br/>ನಾನು ಮಹಾಲಿಂಗದ ಗರ್ಭಾಬ್ಧಿಯಲ್ಲಿ ಬಂದೆನೆಂಬುದೇ ಆದಿ.<br/>ಲೋಕದ ವ್ಯವಹಾರವ ಸಾಕುಮಾಡಿ<br/>ಇಷ್ಟಲಿಂಗದಲ್ಲಿ ನಿಷ್ಠೆಯಾಗಿ,<br/>ಪ್ರಾಣಲಿಂಗದಲ್ಲಿ ಪರಿಣಾಮಿಯಾಗಿ,<br/>ಕ್ಷುತ್ತಿಂಗೆ ಭಿಕ್ಷೆ ಶೀತಕ್ಕೆ ರಗಟೆಯಾಗಿ,<br/>ಮೋಕ್ಷಗಾಮಿಯಪ್ಪುದೇ ಮಧ್ಯ.<br/>ತನುವ ಬಿಡುವಲ್ಲಿ ಮನವ ಪರಬ್ರಹ್ಮಕ್ಕೆ ಸಮರ್ಪಣ ಮಾಡಿ,<br/>ಜನನ-ಮರಣ ಗೆಲುವುದೇ ಅವಸಾನ.<br/>ಇದನರಿದು ಇದಕ್ಕೆ ಮೆಚ್ಚಿ,<br/>ಲಿಂಗವನೆ ಸಾಧಿಸು ವೇಧಿಸು.<br/>ಕಪಿಯ ಕೈಯ ಕನ್ನಡಿಯಂತೆ ಕುಣಿದರೆ ಕುಣಿದು,<br/>ಏಡಿಸಿದರೆ ಏಡಿಸಿ, ಹಲ್ಲುಕಿರಿದರೆ ಹಲ್ಲುಕಿರಿದು,<br/>ಮನವಾಡಿದಂತೆ ನೀನಾಡಬೇಡ.<br/>ಮನವಾಡಿದಂತೆ ಆಡಿದವಂಗೆ,<br/>ಭಕ್ತಿಯೆಲ್ಲಿಯದು? ಜ್ಞಾನವೆಲ್ಲಿಯದು?<br/>ವೈರಾಗ್ಯವೆಲ್ಲಿಯದು? ವಿರಕ್ತಿಯೆಲ್ಲಿಯದು?<br/>ಮುಕ್ತಿಯೆಲ್ಲಿಯದಯ್ಯಾ?,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}