{
    "id": "/16712", 
    "vachana": "ಸಾಧು ಗುಣಕ್ಕೆ \n  \n  \n  ಬಂದು\nಹುಟ್ಟು ಕಂಗಳರ ಸಭಾಮಧ್ಯದಲ್ಲಿ ನಿಲ್ಲಲು\nಕೆಲದೊಳಿಪ್ಪ ಕಣ್ಣುಳ್ಳಾತ ಆನೆ ಬಂದಿತೆಂದು ನುಡಿಯಲೊಡನೆ\nಅತಿ ಪ್ರೇಮದಿಂದ ಕಂಗಳರು\nಆ ಆನೆಯ ಅವಯವಂಗಳಂ ಮುಟ್ಟಿ ನೋಡಿ\nಆನೆ ಕೊಳಗದಾಕಾರವೆಂದು \n  ಮುಟ್ಟಿದಾತ\nಆನೆ ಒನಕೆಯಾಕಾರವೆಂದು ಸೊಂಡಿಲ ಮುಟ್ಟಿದಾತ\nಆನೆ ಹರವಿಯಾಕಾರವೆಂದು ಕುಂಭಸ್ಥಲವ ಮುಟ್ಟಿದಾತ\nಆನೆ ಮೊರದಾಕಾರವೆಂದು ಕಿವಿಯ ಮುಟ್ಟಿದಾತ\nಆನೆ ರಜಪೂರಿಗೆಯಾಕಾರವೆಂದು ಬಾಲವ ಮುಟ್ಟಿದಾತ\nಇಂತಿವರೆಲ್ಲರೂ ಆನೆಯ ನೆಲೆಯನರಿಯದೆ\nತಮ್ಮೊಳಗೆ \n  ಕೊಂಡಾಡುತ್ತಿಪ್ಪರು.\nಆನೆಯ ನೆಲೆಯ ಆನೆಯನೇರುವ ಪಟ್ಟದರಸು ಬಲ್ಲನಲ್ಲದೆ\nಹುಟ್ಟು ಕುರುಡರದೇನು ಬಲ್ಲರಯ್ಯ?.\nಈ ಪ್ರಕಾರದಲ್ಲಿಪ್ಪ ಪಶುಪ್ರಾಣಿಗಳು\nನಿಜೈಕ್ಯರ ಆಚರಣೆಯನರಿಯದೆ\nಮೂಗಿನಾಭರಣವ ಮೂಗಿಗಿಕ್ಕುವಂತೆ\nನುಡಿದು ನಡೆಯ ತಪ್ಪುವರು.\nಅದು ಶಿವಜ್ಞಾನಿಗಳ ಮತವಲ್ಲ.\nಅದು ಹೇಗೆಂದೊಡೆ\nಪ್ರತ್ಯಕ್ಷ ಜ್ಞಾನವ ಪ್ರಮಾಣಿಸಿ ಅಪರೋಕ್ಷಜ್ಞಾನವನಾಲೋಚಿಸಿ\nಸಹಜಜ್ಞಾನವ ಸಂಪಾದಿಸಿ\nಈ ಜ್ಞಾನತ್ರಯವನೊಂದುಮಾಡಿ\nಬಿಡುವ ಹಿಡಿವ ಆಚರಣೆಯಂ ನೆಲೆಗೊಳಿಸಿಕೊಂಡು\nಹಿಡಿದಾಚರಣೆಯಲ್ಲಿ ಪರಾಕ್ರಮಿಯಾಗಿ\nಆದಿ ಅನಾದಿಯ ಮೇಲಣ\nಜ್ಯೋತಿರ್ಮಯವಪ್ಪ ಶೂನ್ಯಲಿಂಗಮಂ\nಬೆರಸಿ ಭಿನ್ನವಿಲ್ಲದಿರ್ಪ ಆಚರಣೆಯ\nವೀರಮಾಹೇಶ್ವರ ಬಲ್ಲನಲ್ಲದೆ\nಅಜ್ಞಾನಿ ಬಾಯಿಬಡಿಕರಿವರೆತ್ತ ಬಲ್ಲರಯ್ಯಾ?,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}