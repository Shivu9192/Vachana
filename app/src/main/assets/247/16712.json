{
    "id": "16712", 
    "vachana": "<font>760<br/>ಸಾಧು ಗುಣಕ್ಕೆ ಸಲೆ  ಸಂದ  ವಾರಣ  ಬಂದು<br/>ಹುಟ್ಟು ಕಂಗಳರ ಸಭಾಮಧ್ಯದಲ್ಲಿ ನಿಲ್ಲಲು<br/>ಕೆಲದೊಳಿಪ್ಪ ಕಣ್ಣುಳ್ಳಾತ ಆನೆ ಬಂದಿತೆಂದು ನುಡಿಯಲೊಡನೆ<br/>ಅತಿ ಪ್ರೇಮದಿಂದ ಕಂಗಳರು<br/>ಆ ಆನೆಯ ಅವಯವಂಗಳಂ ಮುಟ್ಟಿ ನೋಡಿ<br/>ಆನೆ ಕೊಳಗದಾಕಾರವೆಂದು ಕಾಲ  ಮುಟ್ಟಿದಾತ<br/>ಆನೆ ಒನಕೆಯಾಕಾರವೆಂದು ಸೊಂಡಿಲ ಮುಟ್ಟಿದಾತ<br/>ಆನೆ ಹರವಿಯಾಕಾರವೆಂದು ಕುಂಭಸ್ಥಲವ ಮುಟ್ಟಿದಾತ<br/>ಆನೆ ಮೊರದಾಕಾರವೆಂದು ಕಿವಿಯ ಮುಟ್ಟಿದಾತ<br/>ಆನೆ ರಜಪೂರಿಗೆಯಾಕಾರವೆಂದು ಬಾಲವ ಮುಟ್ಟಿದಾತ<br/>ಇಂತಿವರೆಲ್ಲರೂ ಆನೆಯ ನೆಲೆಯನರಿಯದೆ<br/>ತಮ್ಮೊಳಗೆ ತಾವು  ಕೊಂಡಾಡುತ್ತಿಪ್ಪರು.<br/>ಆನೆಯ ನೆಲೆಯ ಆನೆಯನೇರುವ ಪಟ್ಟದರಸು ಬಲ್ಲನಲ್ಲದೆ<br/>ಹುಟ್ಟು ಕುರುಡರದೇನು ಬಲ್ಲರಯ್ಯ?.<br/>ಈ ಪ್ರಕಾರದಲ್ಲಿಪ್ಪ ಪಶುಪ್ರಾಣಿಗಳು<br/>ನಿಜೈಕ್ಯರ ಆಚರಣೆಯನರಿಯದೆ<br/>ಮೂಗಿನಾಭರಣವ ಮೂಗಿಗಿಕ್ಕುವಂತೆ<br/>ನುಡಿದು ನಡೆಯ ತಪ್ಪುವರು.<br/>ಅದು ಶಿವಜ್ಞಾನಿಗಳ ಮತವಲ್ಲ.<br/>ಅದು ಹೇಗೆಂದೊಡೆ<br/>ಪ್ರತ್ಯಕ್ಷ ಜ್ಞಾನವ ಪ್ರಮಾಣಿಸಿ ಅಪರೋಕ್ಷಜ್ಞಾನವನಾಲೋಚಿಸಿ<br/>ಸಹಜಜ್ಞಾನವ ಸಂಪಾದಿಸಿ<br/>ಈ ಜ್ಞಾನತ್ರಯವನೊಂದುಮಾಡಿ<br/>ಬಿಡುವ ಹಿಡಿವ ಆಚರಣೆಯಂ ನೆಲೆಗೊಳಿಸಿಕೊಂಡು<br/>ಹಿಡಿದಾಚರಣೆಯಲ್ಲಿ ಪರಾಕ್ರಮಿಯಾಗಿ<br/>ಆದಿ ಅನಾದಿಯ ಮೇಲಣ<br/>ಜ್ಯೋತಿರ್ಮಯವಪ್ಪ ಶೂನ್ಯಲಿಂಗಮಂ<br/>ಬೆರಸಿ ಭಿನ್ನವಿಲ್ಲದಿರ್ಪ ಆಚರಣೆಯ<br/>ವೀರಮಾಹೇಶ್ವರ ಬಲ್ಲನಲ್ಲದೆ<br/>ಅಜ್ಞಾನಿ ಬಾಯಿಬಡಿಕರಿವರೆತ್ತ ಬಲ್ಲರಯ್ಯಾ?,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}