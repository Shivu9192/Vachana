{
    "id": "6678", 
    "vachana": "<font>726<br/>ನಿರ್ಗಮನಿಯಾದ ಶರಣಂಗೆ ಸಂಧಾನವಲ್ಲದೆ<br/>ಗಮನಿಯಾದ ಶರಣಂಗೆ ಅನುಗೊಳದೆಂಬ<br/>ಅಣ್ಣಗಳು ನೀವು ಕೇಳಿರೇ.<br/>ಸೂರ್ಯನು ರಥವನೇರಿ ಪದಾರ್ಥಂಗಳ ಚಬುಕುಮಾಡಿ<br/>ಮನೋವೇಗದಿಂ ಪಶ್ಚಿಮ ಸಮುದ್ರಕ್ಕೆ ದಾಳಿಯಿಡಲು<br/>ರವಿಕಿರಣಂಗಳು ಹಿಂದುಳಿದಿಪ್ಪವೇ?<br/>ಅದು ಕಾರಣ-<br/>ಪುಷ್ಪವಿದ್ದಲ್ಲಿ ಪರಿಮಳವಿಪ್ಪುದು.<br/>ಅಂಗವಿದ್ದಲ್ಲಿ ಲಿಂಗವಿಪ್ಪುದು.<br/>ಲಿಂಗವಿದ್ದಲ್ಲಿ ಆ ಲಿಂಗದ ಮೇಲೆ ಮನವಿಪ್ಪುದು.<br/>ಲಿಂಗದ ಮೇಲೆ ಮನವಿಪ್ಪಲ್ಲಿಯೇ ಶರಣ.<br/>ಆ ಶರಣ ನಡೆದಲ್ಲಿಯೇ<br/>ಉರಿವಗ್ನಿಯ ಮೇಲೆ ತಂಗಾಳಿ ಬೀಸಿದಂತೆ.<br/>ತ್ರಿಪುಟಿಯ ಮೇಲೆ ಚಿದ್ಭೆಳಗು ಓಲಾಡುತ್ತಿದೆ.<br/>ಆ ಶರಣ ನೋಡುವಲ್ಲಿಯೇ<br/>ಪ್ರಣವದ ಬಳ್ಳಿ ಮನವ ಸುತ್ತುತ್ತಿದೆ.<br/>ಆ ಶರಣ ನೋಡುವಲ್ಲಿಯೇ<br/>ಪಂಚವರ್ಣಂಗಳ ಸ್ವರೂಪು ಲಿಂಗಾರ್ಪಿತವಾಗುತ್ತಿದೆ.<br/>ಶರಣ ಕುಂಭಿಸುವಲ್ಲಿಯೇ<br/>ಓಂಕಾರ ಒಡಗೂಡುವುದಯ್ಯ.<br/>ಶರಣ ರೇಚಿಸುವಲ್ಲಿಯೇ<br/>ಪಂಚಾಕ್ಷರಂಗಳು ಎಡೆಯಾಡುತ್ತಿವೆ.<br/>ಶರಣ ಸುಳಿವಲ್ಲಿಯೇ<br/>ಹಲವು ಪ್ರಕಾರದ ವಸ್ತುಗಳ ತನುಸೋಂಕು<br/>ಲಿಂಗಮನವ ತುಂಬುತ್ತಿದೆ.<br/>ಇದು ಕಾರಣ<br/>ತೋಂಟದಾರ್ಯನ ಕರುಣಪ್ರಸಾದಮಂ ಪಡೆದು<br/>ತತ್ವಸ್ವರೂಪ ಧ್ಯಾನ ಧಾರಣ ಅರ್ಪಿತಾವಧಾನವನರಿದ ಶರಣಂಗೆ<br/>ಗಮನಾಗಮನವೆಂಬುಭಯವುಂಟೇ?,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}