{
    "id": "16663", 
    "vachana": "<font>711<br/>ಅರ್ಥದ ಮೇಲಣ ಆಶೆಯುಳ್ಳನ್ನಕ್ಕರ,<br/>ಮತ್ರ್ಯಲೋಕದ ಮಹಾಜಂಜರಿ ಬಿಡದಯ್ಯ.<br/>ನಾನು ಮತ್ರ್ಯಲೋಕದ ಹಂಬಲ  ಹರಿದು,<br/>ನಿನ್ನ ನಂಬಿ ನಚ್ಚಿದೆನೆಂಬುದಕ್ಕೆ ಪ್ರತ್ಯಕ್ಷಮಂ ತೋರುತಿರ್ಪೆ<br/>ನೋಡಯ್ಯ ಲಿಂಗವೆ.<br/>ಅನಘ್ರ್ಯವಾದ ಮುತ್ತು  ರತ್ನಂಗಳು ಹೊಂಗೊಡದಲ್ಲಿ ತುಂಬಿ,<br/>ನಾನಿರ್ದ ಏಕಾಂತವಾಸಕ್ಕೆ ಉರುಳಿ ಬರಲು,<br/>ಹಾವ ಕಂಡ ಮರ್ಕಟನಂತೆ, ನಾನು ಅಡ್ಡಮೊಗವನಿಕ್ಕಿದೆನೆನೆ,<br/>ನಿನಗೊಲಿದ ಶರಣನೆಂದು ಭಾವಿಸಿ,<br/>ಎನ್ನ ಮತ್ರ್ಯಲೋಕದ ಸಂಕಲೆಯಂ ತರಿದು,<br/>ನಿನ್ನ ಗಣಂಗಳ ಒಳಗುಮಾಡು.<br/>ಅದಲ್ಲದೆ,<br/>ಅದರ ಮೇಲೆ ಕಿಂಚಿತ್ತು ಆಶೆಯಂ ಮಾಡಲೊಡನೆ,<br/>ಚಂದ್ರಸೂರ್ಯಾದಿಗಳುಳ್ಳನ್ನಕ,<br/>ಎನ್ನ ಹಂದಿ ನಾಯಿ ಬಸುರಲ್ಲಿ ಹಾಕದಿದ್ದೆಯಾದರೆ,<br/>ನಿನಗೆ ಅಲ್ಲಮಪ್ರಭುವಿನಾಣೆ<br/>ಆಳಿನಪಮಾನ ಆಳ್ದಂಗೆ ತಪ್ಪದಯ್ಯಾ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}