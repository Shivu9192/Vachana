{
    "id": "/16718", 
    "vachana": "ಅಗ್ನಿ ಅಗ್ನಿಯ ಕೂಡಿ ಬೆಳಗು ಮುಂಬರಿವುದಲ್ಲದೆ\nಅಗ್ನಿ ತೃಣವು ಕೂಡಿದಲ್ಲಿ ಹೊಗೆದೋರ್ಪುದಲ್ಲದೆ\nಬೆಳಗು ನಿಜವಹುದೆ ಅಯ್ಯ?\nಆ ಪರಮಾರ್ಥವ ತಿಳಿದ ಪರಮಜ್ಞಾನಿಯ ಕೂಡೆ\nಸಮ್ಯಜ್ಞಾನಿ ಅನುಭವಿ ಬಾಯಿದೆಗೆದೊಡೆ\nಉಭಯದ ತನು \n  ಮನಂಗಳು\nಸ್ಫಟಿಕದ ಪುತ್ಥಳಿಯಂತೆ\nನಿರ್ಮಲ ಸ್ವರೂಪವಪ್ಪವಲ್ಲದೆ\nಕಾಳಿಕೆವೆರವುದೆ ಅಯ್ಯ?\nಜ್ಞಾನಿಯು ಅಜ್ಞಾನಿಯ ಕೂಡೆ ಸಂಭಾಷಣೆಯ ಮಾಡಿದರೆ\nಚಿಲುಪಾಲಿನೊಳಗೆ ಹುಳಿಯು ಬೆರದಂತಾಯಿತಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}