{
    "id": "16673", 
    "vachana": "ಎನ್ನ ಮನೋಮಧ್ಯದೊಳಗೊಂದು\nಅನುಮಾನ ಅಂಕುರದೋರಿತು ಕೇಳಾ ಎಲೆ ತಂಗಿ.\nಲಿಂಗಾಣತಿಯಿಂ ಬಂದ ಪದಾರ್ಥವ\nಮನವೊಪ್ಪಿ ಲಿಂಗಕ್ಕೆ ಕೊಟ್ಟುದೇ ಪ್ರಸಾದ.\nಆ ಪ್ರಸಾದದೊಳಗಿದ್ದುದೇ ರಸ.\nಹೊರಗಿದ್ದುದೇ ಹಿಪ್ಪೆ.\nಮತ್ತಂ ಒಳಗಿದ್ದುದೇ ಮಧುರ\nಹೊರ ಹೊರಗಿದ್ದುದೇ ಕಠಿಣ.\nಕರುಣಿಸಿಕೊಂಬುದೇ ಸುಖಿತ.\nಅದ ನುಡಿಯಲಂಜಿ ನಡುಗುತಿಪ್ಪೆನಯ್ಯ.\nಅದೇನು ಕಾರಣ ನಡುಗುತಿಪ್ಪೆನೆಂದರೆ\nಪ್ರಸಾದವೇ ಪರತತ್ವವೆಂದು ಪ್ರಮಥಗಣಂಗಳ\nಸಮ್ಯಜ್ಞಾನದ ನುಡಿ ಉಲಿಯುತ್ತಿದೆ.\nಇದು ಕಾರಣ-\nಪ್ರಸಾದವೆಂಬ ಪರತತ್ವದಲ್ಲಿ ಜ್ಞಾನ ಅಜ್ಞಾನಗಳೆರಡೂ\nಹುದುಗಿಪ್ಪವೆಂದು ನಾನು ನುಡಿಯಲಮ್ಮೆ.\nತಥಾಪಿ ನುಡಿದರೆ,\nಎನಗೆ ಮತ್ರ್ಯಲೋಕದ ಮಣಿಹವೆಂದಿಗೂ ತೀರದೆಂದು\nಕಠಿಣ ಪದಾರ್ಥವ ಲಿಂಗಕ್ಕೆ ಕೊಟ್ಟು ಕೊಳಲಮ್ಮೆನಯ್ಯಾ,\nಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}