{
    "id": "16673", 
    "vachana": "<font>721<br/>ಎನ್ನ ಮನೋಮಧ್ಯದೊಳಗೊಂದು<br/>ಅನುಮಾನ ಅಂಕುರದೋರಿತು ಕೇಳಾ ಎಲೆ ತಂಗಿ.<br/>ಲಿಂಗಾಣತಿಯಿಂ ಬಂದ ಪದಾರ್ಥವ<br/>ಮನವೊಪ್ಪಿ ಲಿಂಗಕ್ಕೆ ಕೊಟ್ಟುದೇ ಪ್ರಸಾದ.<br/>ಆ ಪ್ರಸಾದದೊಳಗಿದ್ದುದೇ ರಸ.<br/>ಹೊರಗಿದ್ದುದೇ ಹಿಪ್ಪೆ.<br/>ಮತ್ತಂ ಒಳಗಿದ್ದುದೇ ಮಧುರ<br/>ಹೊರ ಹೊರಗಿದ್ದುದೇ ಕಠಿಣ.<br/>ಕರುಣಿಸಿಕೊಂಬುದೇ ಸುಖಿತ.<br/>ಅದ ನುಡಿಯಲಂಜಿ ನಡುಗುತಿಪ್ಪೆನಯ್ಯ.<br/>ಅದೇನು ಕಾರಣ ನಡುಗುತಿಪ್ಪೆನೆಂದರೆ<br/>ಪ್ರಸಾದವೇ ಪರತತ್ವವೆಂದು ಪ್ರಮಥಗಣಂಗಳ<br/>ಸಮ್ಯಜ್ಞಾನದ ನುಡಿ ಉಲಿಯುತ್ತಿದೆ.<br/>ಇದು ಕಾರಣ-<br/>ಪ್ರಸಾದವೆಂಬ ಪರತತ್ವದಲ್ಲಿ ಜ್ಞಾನ ಅಜ್ಞಾನಗಳೆರಡೂ<br/>ಹುದುಗಿಪ್ಪವೆಂದು ನಾನು ನುಡಿಯಲಮ್ಮೆ.<br/>ತಥಾಪಿ ನುಡಿದರೆ,<br/>ಎನಗೆ ಮತ್ರ್ಯಲೋಕದ ಮಣಿಹವೆಂದಿಗೂ ತೀರದೆಂದು<br/>ಕಠಿಣ ಪದಾರ್ಥವ ಲಿಂಗಕ್ಕೆ ಕೊಟ್ಟು ಕೊಳಲಮ್ಮೆನಯ್ಯಾ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}