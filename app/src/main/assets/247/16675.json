{
    "id": "6675", 
    "vachana": "<font>723<br/>ನಿತ್ಯವಾಗಿಪ್ಪ ಪರಮಾತ್ಮನು ಅನಿತ್ಯವಾಗಿಪ್ಪ ದೇಹದೊಡನಾಡಿ<br/>ಜೀವನಾಗಿ ಹೋಗುತ್ತಿದೆ ನೋಡಾ.<br/>ನಿತ್ಯ ಅನಿತ್ಯದ ಸಂದನಿಕ್ಕಿದ ಸಮರ್ಥರಾರಯ್ಯ?<br/>ಇದಕ್ಕೆ ಅನುಕೂಲವಾಗಿ ಮಾಡಿದವರು ಮತ್ತೊಬ್ಬರುಂಟೆಂದು<br/>ನಿನ್ನ ಮನದಲ್ಲಿ ತಿಳಿಯಬೇಡ.<br/>ಅದು ತನಗೆ ತಾನೇ ಮಾಡಿಕೊಂಡಿತು.<br/>ಅದು ಹೇಗೆಂದೊಡೆ<br/>ಆತ್ಮನು ಭೋಗವೆಂಬ ಸೂಜಿಯಂ ಪಿಡಿದು<br/>ಆ ಸೂಜಿಗೆ ಮೂರೊಂದು ಕರಣ<br/>ಎರಡು ಮೂರು ಇಂದ್ರಿಯಂಗಳೆಂಬ ನವಸೂತ್ರವನೇರಿಸಿ<br/>ತನು ಮನದಂಚ ಸೇರುವೆಯಂ ಮಾಡಿ<br/>ಕಂಠದಾರಮಂ ಕಟ್ಟಿ<br/>ಸಂದರಿಯಬಾರದಂತೆ ಅದು ತನಗೆ ತಾನೆ ಹೊಲುಕೊಂಡಿತ್ತು.<br/>ಇದು ಬಿಚ್ಚಿ ಬೇರೆ ಮಾಡುವ ಪರಿಯಾವುದಯ್ಯ?<br/>ಭೋಗವೆಂಬ ಸೂಜಿಯಂ ಮುರಿದು<br/>ನಾಲ್ಕು ಕರಣ  ಐದಿಂದ್ರಿಯವೆಂಬ<br/>ಒಂಬತ್ತು ದಾರಮಂ ತುಂಡತುಂಡಿಗೆ ಹರಿಯಲೊಡನೆ<br/>ತನು ಪ್ರಕೃತಿಯಂ ಕೂಡಿತ್ತು.<br/>ಪ್ರಾಣ ಪರಬ್ರಹ್ಮವಂ ಕೂಡಿತ್ತು ಕಾಣಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}