{
    "id": "16675", 
    "vachana": "ನಿತ್ಯವಾಗಿಪ್ಪ ಪರಮಾತ್ಮನು ಅನಿತ್ಯವಾಗಿಪ್ಪ ದೇಹದೊಡನಾಡಿ\nಜೀವನಾಗಿ ಹೋಗುತ್ತಿದೆ ನೋಡಾ.\nನಿತ್ಯ ಅನಿತ್ಯದ ಸಂದನಿಕ್ಕಿದ ಸಮರ್ಥರಾರಯ್ಯ?\nಇದಕ್ಕೆ ಅನುಕೂಲವಾಗಿ ಮಾಡಿದವರು ಮತ್ತೊಬ್ಬರುಂಟೆಂದು\nನಿನ್ನ ಮನದಲ್ಲಿ ತಿಳಿಯಬೇಡ.\nಅದು ತನಗೆ ತಾನೇ ಮಾಡಿಕೊಂಡಿತು.\nಅದು ಹೇಗೆಂದೊಡೆ\nಆತ್ಮನು ಭೋಗವೆಂಬ ಸೂಜಿಯಂ ಪಿಡಿದು\nಆ ಸೂಜಿಗೆ ಮೂರೊಂದು ಕರಣ\nಎರಡು ಮೂರು ಇಂದ್ರಿಯಂಗಳೆಂಬ ನವಸೂತ್ರವನೇರಿಸಿ\nತನು ಮನದಂಚ ಸೇರುವೆಯಂ ಮಾಡಿ\nಕಂಠದಾರಮಂ ಕಟ್ಟಿ\nಸಂದರಿಯಬಾರದಂತೆ ಅದು ತನಗೆ ತಾನೆ ಹೊಲುಕೊಂಡಿತ್ತು.\nಇದು ಬಿಚ್ಚಿ ಬೇರೆ ಮಾಡುವ ಪರಿಯಾವುದಯ್ಯ?\nಭೋಗವೆಂಬ ಸೂಜಿಯಂ ಮುರಿದು\nನಾಲ್ಕು \n  ಐದಿಂದ್ರಿಯವೆಂಬ\nಒಂಬತ್ತು ದಾರಮಂ ತುಂಡತುಂಡಿಗೆ ಹರಿಯಲೊಡನೆ\nತನು ಪ್ರಕೃತಿಯಂ ಕೂಡಿತ್ತು.\nಪ್ರಾಣ ಪರಬ್ರಹ್ಮವಂ ಕೂಡಿತ್ತು ಕಾಣಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}