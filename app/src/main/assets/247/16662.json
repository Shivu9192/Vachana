{
    "id": "16662", 
    "vachana": "<font>710<br/>ಆರುಬಣ್ಣದ ಹದಿನೈದು ದೇಹದ ಕೋಡಗ,<br/>ಒಂದು ರತ್ನವ ಮೆಟ್ಟಿಕೊಂಡು,<br/>ಒಂದು ರತ್ನವ ಹಿಡಿದುಕೊಂಡು,<br/>ಮತ್ತೊಂದು ರತ್ನವ ಮರೆಮಾಡಿಕೊಂಡು,<br/>ಮೇರುಪರ್ವತವ ಶಿಖರವನೇರಿತು ನೋಡ.<br/>ಅದು ತಾನಿರ್ದ ಪಂಚವರ್ಣದ ಪಟ್ಟಣವ ಹಾಳುಮಾಡಿ,<br/>ಆ ಪಟ್ಟಣದ ಪ್ರಜೆಪರಿವಾರಂಗಳ ಕೈಕಾಲುಗಳಂ ಕೊಯ್ದು,<br/>ಮಂತ್ರಿ ನಾಲ್ವರ ಕಡಿಖಂಡವಂ ಮಾಡಿ,<br/>ಪ್ರಾಣಸ್ನೇಹಿತರಪ್ಪ ಸಂಗಾತಿಗಳೈವರ ಕಣ್ಣ ಕಳೆದು,<br/>ಒಡಹುಟ್ಟಿದಿಬ್ಬರ ತಲೆಯೊಡೆಯನಿಕ್ಕಿ,<br/>ತನ್ನಿಂದ ತಾನೇ ಸತ್ತೀತು.<br/>ಭಕ್ತಿಯೆಂಬ ಬಿಲ್ಲ ಹಿಡಿದು,<br/>ನಿರಹಂಕಾರವೆಂಬ ತಿರುವನೇರಿಸಿ,<br/>ಉರಿಯ ಬಣ್ಣದಲೆಚ್ಚು ಮರ್ಕಟನ ಕೊಂದು,<br/>ಆ ರತ್ನಂಗಳಂ ಕೊಂಡು,<br/>ಸೂರೆಯ ಬಿಟ್ಟಾತನೀಗ ಲಿಂಗಕ್ಕೆ ಸಲೆ  ಸಂದ  ಶರಣನಯ್ಯಾ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}