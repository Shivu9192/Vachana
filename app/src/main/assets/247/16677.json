{
    "id": "16677", 
    "vachana": "ಲಿಂಗಾಂಗ ಸಂಬಂಧದ ಭೇದವನರಿಯದೆ\nನಾವು ಲಿಂಗಾಗಿಸಂಬಂಧಿಗಳೆಂದು\nಅಂದಚಂದವಾಗಿ ನುಡಿದುಕೊಂಬ\nಕ್ರಿಯಾಭ್ರಾಂತರು ನೀವು ಕೇಳಿರೋ\nಲಿಂಗಾಂಗ ಸಂಬಂಧದ ಉತ್ತರೋತ್ತರದ ನಿರ್ಣಯವ.\nಹೊರಗಣ ಹೂವನ್ನೆ ತಂದು\nಸ್ಥೂಲತನುವಿನ ಮೇಲಿಪ್ಪ ಆಚಾರಲಿಂಗಮಂ ಪೂಜೆಮಾಡಿ\nತನುವ ಸಮರ್ಪಿಸಿ ಬೇಡಿಕೊಂಡು\nಹೊರಗಣ \n  ಹೆಣ್ಣು ಮಣ್ಣು ಷಟ್ಕರ್ಮಂಗಳ\nಬಿಟ್ಟುದೇ ಇಷ್ಟಲಿಂಗಪೂಜೆ.\nಒಳಗಣ ಹೂವನ್ನೆ ತಂದು\nಸೂಕ್ಷ ್ಮತನುವಿನ ಮೇಲಿಪ್ಪ ಜಂಗಮಲಿಂಗಮಂ ಪೂಜೆಮಾಡಿ\nಮನವ ಸಮರ್ಪಿಸಿ ಉಪಾವಸ್ಥೆಯಂ ಮಾಡಿ\nಒಳಗಣ ಅಂತಃಕರಣಂಗಳಂ ಸುಟ್ಟುದೇ ಪ್ರಾಣಲಿಂಗಪೂಜೆ.\nಮನೋಮಧ್ಯದೊಳಿಪ್ಪ ಭಾವಪುಷ್ಪವನ್ನೆ ತಂದು\nಕಾರಣತನುವಿನ ಮೇಲಿಪ್ಪ ತೃಪ್ತಿಲಿಂಗಮಂ \n  ಮಾಡಿ\nಸಂತೋಷವಂ ಸಮರ್ಪಿಸಿ ದೈನ್ಯಂಬಟ್ಟು\nಜ್ಞಾನ ಕ್ರಿಯೆಗಳಳಿದುದೇ ಭಾವಲಿಂಗಪೂಜೆ.\nಈ ಪ್ರಕಾರದ ಲಿಂಗಾಂಗ ಸಾಧಕತ್ವಮಂ\nಶಿವರಾತ್ರಿಯ ಸಂಕಣ್ಣಂಗೊಲಿದಂತೆ\nಎನಗೊಲಿದು ಕರುಣಿಸಯ್ಯಾ,\nಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}