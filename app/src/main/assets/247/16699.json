{
    "id": "16699", 
    "vachana": "<font>747<br/>ಕತ್ತಲೆ ಭೂತಳದ ವರ್ತಮಾನಕ್ಕೆ ಹೇಸಿ ಮನ ಓತು<br/>ಸುಚಿತ್ತ ನಿರ್ವಾಣದಾಸೋಹಮಂ ಕೈವಿಡಿದೆನಮ್ಮಾ.<br/>ಎನ್ನ ತನುವೇ ವನಿತೆ ಕರಣಂಗಳೇ ದ್ರವ್ಯ<br/>ಉರವಣಿಸಿದ ಭಕ್ತಿ ಇಂತೀ ತ್ರಿವಿದ ಪದಾರ್ಥಗಳಂ ಹಿಡಿದು<br/>ಗಣಂಗಳ ಮುಂದೆ<br/>ಕರಪಾತ್ರೆಯೆಂಬ ಕಾಯಕಮಂ ಕಟ್ಟಿದೆ.<br/>ಎನ್ನ ಸಮಯಾಚಾರಕ್ಕೆ ಸ್ಮಶಾನ ಮಂಟಪದಲ್ಲಿ ಗುರುವ  ತಡೆದೆ.<br/>ಹೃದಯಮಂಟಪದಲ್ಲಿಹ ಜಂಗಮವ ತಡೆದೆ.<br/>ಎನ್ನ ಸ್ವಯ  ಕಾಯಕಮಂ ತಂದು<br/>ರೂಪು ಪದಾರ್ಥಗಳಂ ನಿರ್ಭಾವ  ಪರಿಯಾಣದಲ್ಲಿ ಗಡಣಿಸಿ<br/>ಗುರುವಿನ ಮುಂದಿಕ್ಕಿದೆ.<br/>ರುಚಿ ಪದಾರ್ಥಂಗಳಂ ಸುಮನ ಪರಿಯಾಣದಲ್ಲಿ ಗಡಣಿಸಿ<br/>ಜಂಗಮದ ಮುಂದಿಕ್ಕಿದೆ.<br/>ತೃಪ್ತಿ ಪದಾರ್ಥಂಗಳಂ ಭಾವದ ಪರಿಯಾಣದಲ್ಲಿ ಗಡಣಿಸಿ<br/>ಲಿಂಗದ ಮುಂದಿಕ್ಕಿದೆ.<br/>ಇಂತೀ ನಿರಂಜನ  ಗುರು ಲಿಂಗ ಜಂಗಮ  ಸವಿದು<br/>ಒಕ್ಕು ಮಿಕ್ಕ ತ್ರಿವಿಧಪ್ರಸಾದವನುಂಡು<br/>ತ್ರಿವಿಧಕರ್ಮ ನಾಸ್ತಿಯಾಗಿ ನಾನು ಬದುಕಿದೆನಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}