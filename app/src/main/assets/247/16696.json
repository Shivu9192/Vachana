{
    "id": "16696", 
    "vachana": "<font>744<br/>ಪರಮ ಲಿಂಗಾಂಗಿಯ ಇರವು  ಎಂತಿಪ್ಪುದಯ್ಯಾ ಎಂದರೆ<br/>ವಾಕ್ಕು ಮೂಲ  ಮಂತ್ರದಲ್ಲಿ ಜೋಕೆಗುಂದದೆ<br/>ಪಾಣಿ ಶಿವಲಿಂಗಪೂಜೆಗೆ ಮಾಣದೆ  ಮನಸಂದು<br/>ಪಾದವೇಕಾಂತವಾಸಕ್ಕೆ ಹರುಷದಿಂದ ಪದವಿಟ್ಟು<br/>ಗುಹ್ಯ ಬ್ರಹ್ಮಚಾರಿಯಾಗಿ ಆನಂದಮಂ ಅಳಿದು<br/>ಪಾಯುವಿನ ಗುಣ ಅದಕ್ಕದು ಸಹಜವೆಂದು ನೆಲೆಮಾಡಿ<br/>ಕರ್ಮೇಂದ್ರಿಯಂಗಳ ಕಾಲ  ಮುರಿದು<br/>ಶಬ್ದ ಮೊದಲು  ಗಂಧ ಕಡೆಯಾದ ನಾಲ್ಕೊಂದು ವಿಷಯಂಗಳು<br/>ತನುಮನವ ಸೋಂಕುವುದಕ್ಕೆ ಮುನ್ನವೇ ಲಿಂಗಾರ್ಪಣವ ಮಾಡಿ<br/>ಆ ವಿಷಯಂಗಳಿಗೊಳಗಾಗದೆ<br/>ಆತ್ಮತ್ರಯಂಗಳ ತಾಳ ಕೊಯ್ದು<br/>ಪಂಚಬ್ರಹ್ಮಂಗಳಂ ಪಂಚೇಂದ್ರಿಯಂಗಳಲ್ಲಿ ಪ್ರತಿಷ್ಠೆ  ಮಾಡಿ<br/>ಕಾಮುಕತನವ ಕಡೆಗೊತ್ತಿ<br/>ಜ್ಞಾನೇಂದ್ರಿಯಂಗಳ ನೆನಹ ಕೆಡಿಸಿ<br/>ಪ್ರಾಣ ಮೊದಲಾದ ಮೂರೆರಡು ವಾಯುಗಳ<br/>ಜರಿದು ಸೆರೆವಿಡಿದು<br/>ಮೊದಲಾ ವಾಯುವಿನ ವಶಮಾಡಿ<br/>ಪಂಚವಾಯುವಿನ ಸಂಚಮಂ ಕೆಡಿಸಿ<br/>ಅಂತಃಕರಣಗಳೆಂಬ ಮಾನಸಗಳ್ಳರ ಕಳೆದು<br/>ದ್ವಾದಶಪತ್ರದ ಹೊಂದಾವರೆಯ ಲಿಂಗಕ್ಕೆ<br/>ನಿರಂಜನ ಪೂಜೆಯಂ ಮಾಡುವ ಪೂಜಾರಿಗಳಂ ಮಾಡಿ<br/>ಕರಣಂಗಳಂ ಗೆಲಿದು<br/>ಅಂತಃಕರಣಂಗಳ ಚಿಂತೆಗೊಳಗುವiiಡಿ<br/>ಆತ್ಮಜ್ಞಾನಮಂ ಅಡಗಿಸಿ ಭೋಗಮಂ ನೀಗಿ<br/>ಪಂಚಭೂತಂಗಳೆಂಬ ಭೂಪರಿಗೆ ಪರಿಚಾರಕರಾದ<br/>ಇಪ್ಪತ್ತೆ ೈದುಜೀವರಿಗೆ ನಿರುದ್ಯೋಗಮಂ ಮಾಡಿ<br/>ಫಲಪದಂಗಳನೊದೆದು<br/>ನಿರ್ವಯಲಕೂಟಕ್ಕೆ ಮನವಿಟ್ಟು<br/>ಇಷ್ಟಲಿಂಗಮಂ ಕರದಲ್ಲಿ ಪಿಡಿದು ಪೂಜೆಯಂ ಮಾಡಿ<br/>ಆ ಲಿಂಗಮಂ<br/>ಅನಿಮಿಷ ದೃಷ್ಟಿಯಿಂದ ನೋಡುವುದೀಗ ಲಿಂಗದ ನೋಟ.<br/>ಅದು ರತ್ನಾಕರ  ಜಂಬೂದ್ವೀಪದ ಸುನಾದ ಬ್ರಹ್ಮದ ಕೂಟ.<br/>ಹೀಂಗಲ್ಲದೆ<br/>ಪಂಚಭೂತಂಗಳ ಕುಟಿಲವ್ಯಾಪಾರಂಗಳೆಂಬ ಬಲೆಗೆ ತಾನು ಸಿಲ್ಕಿ<br/>ಭಕ್ತಿ ಜ್ಞಾನ ವೈರಾಗ್ಯಮಂ ಸುಟ್ಟುರುಹಿ<br/>ಉಪಾಧಿಕೆಯಲ್ಲಿ ಒಡವೆರದು<br/>ಹೊಟ್ಟೆಯ ಕಿಚ್ಚಿಗೆ<br/>ಇಷ್ಟಲಿಂಗಮಂ ಕರದಲ್ಲಿ ಪಿಡಿದು ಪೂಜೆಯಂ ಮಾಡಿ<br/>ಇದಿರ ಮೆಚ್ಚಿಸುವೆನೆಂದು ಆ ಲಿಂಗವ ನೋಡುವ<br/>ನೋಟವೆಂತಿಪ್ಪುದೆಂದೊಡೆ<br/>ಹೊತ್ತು ಹೋಗದ ಕೋಡಗ<br/>ತಿರುಗಾಟಕ್ಕೆ ಬಂದು ಮಾಣಿಕ್ಯಮಂ ಕಂಡು<br/>ಆ ಮಾಣಿಕ್ಯವ ಕರದಲ್ಲಿ ಪಿಡಿದು<br/>ಮೂಸಿ ನೆಕ್ಕಿ ನೋಡಿ ಹಲ್ಲುಗಿರಿದು ನೋಡಿ ನೋಡಿ<br/>ಕಾಲಮಂ ಕಳೆದ ತೆರನಂತಾಯಿತಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}