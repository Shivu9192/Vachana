{
    "id": "16696", 
    "vachana": "ಪರಮ ಲಿಂಗಾಂಗಿಯ \n  ಎಂತಿಪ್ಪುದಯ್ಯಾ ಎಂದರೆ\nವಾಕ್ಕು \n  ಮಂತ್ರದಲ್ಲಿ ಜೋಕೆಗುಂದದೆ\nಪಾಣಿ ಶಿವಲಿಂಗಪೂಜೆಗೆ \n  ಮನಸಂದು\nಪಾದವೇಕಾಂತವಾಸಕ್ಕೆ ಹರುಷದಿಂದ ಪದವಿಟ್ಟು\nಗುಹ್ಯ ಬ್ರಹ್ಮಚಾರಿಯಾಗಿ ಆನಂದಮಂ ಅಳಿದು\nಪಾಯುವಿನ ಗುಣ ಅದಕ್ಕದು ಸಹಜವೆಂದು ನೆಲೆಮಾಡಿ\nಕರ್ಮೇಂದ್ರಿಯಂಗಳ \n  ಮುರಿದು\nಶಬ್ದ \n  ಗಂಧ ಕಡೆಯಾದ ನಾಲ್ಕೊಂದು ವಿಷಯಂಗಳು\nತನುಮನವ ಸೋಂಕುವುದಕ್ಕೆ ಮುನ್ನವೇ ಲಿಂಗಾರ್ಪಣವ ಮಾಡಿ\nಆ ವಿಷಯಂಗಳಿಗೊಳಗಾಗದೆ\nಆತ್ಮತ್ರಯಂಗಳ ತಾಳ ಕೊಯ್ದು\nಪಂಚಬ್ರಹ್ಮಂಗಳಂ ಪಂಚೇಂದ್ರಿಯಂಗಳಲ್ಲಿ \n  ಮಾಡಿ\nಕಾಮುಕತನವ ಕಡೆಗೊತ್ತಿ\nಜ್ಞಾನೇಂದ್ರಿಯಂಗಳ ನೆನಹ ಕೆಡಿಸಿ\nಪ್ರಾಣ ಮೊದಲಾದ ಮೂರೆರಡು ವಾಯುಗಳ\nಜರಿದು ಸೆರೆವಿಡಿದು\nಮೊದಲಾ ವಾಯುವಿನ ವಶಮಾಡಿ\nಪಂಚವಾಯುವಿನ ಸಂಚಮಂ ಕೆಡಿಸಿ\nಅಂತಃಕರಣಗಳೆಂಬ ಮಾನಸಗಳ್ಳರ ಕಳೆದು\nದ್ವಾದಶಪತ್ರದ ಹೊಂದಾವರೆಯ ಲಿಂಗಕ್ಕೆ\nನಿರಂಜನ ಪೂಜೆಯಂ ಮಾಡುವ ಪೂಜಾರಿಗಳಂ ಮಾಡಿ\nಕರಣಂಗಳಂ ಗೆಲಿದು\nಅಂತಃಕರಣಂಗಳ ಚಿಂತೆಗೊಳಗುವiiಡಿ\nಆತ್ಮಜ್ಞಾನಮಂ ಅಡಗಿಸಿ ಭೋಗಮಂ ನೀಗಿ\nಪಂಚಭೂತಂಗಳೆಂಬ ಭೂಪರಿಗೆ ಪರಿಚಾರಕರಾದ\nಇಪ್ಪತ್ತೆ ೈದುಜೀವರಿಗೆ ನಿರುದ್ಯೋಗಮಂ ಮಾಡಿ\nಫಲಪದಂಗಳನೊದೆದು\nನಿರ್ವಯಲಕೂಟಕ್ಕೆ ಮನವಿಟ್ಟು\nಇಷ್ಟಲಿಂಗಮಂ ಕರದಲ್ಲಿ ಪಿಡಿದು ಪೂಜೆಯಂ ಮಾಡಿ\nಆ ಲಿಂಗಮಂ\nಅನಿಮಿಷ ದೃಷ್ಟಿಯಿಂದ ನೋಡುವುದೀಗ ಲಿಂಗದ ನೋಟ.\nಅದು \n  ಜಂಬೂದ್ವೀಪದ ಸುನಾದ ಬ್ರಹ್ಮದ ಕೂಟ.\nಹೀಂಗಲ್ಲದೆ\nಪಂಚಭೂತಂಗಳ ಕುಟಿಲವ್ಯಾಪಾರಂಗಳೆಂಬ ಬಲೆಗೆ ತಾನು ಸಿಲ್ಕಿ\nಭಕ್ತಿ ಜ್ಞಾನ ವೈರಾಗ್ಯಮಂ ಸುಟ್ಟುರುಹಿ\nಉಪಾಧಿಕೆಯಲ್ಲಿ ಒಡವೆರದು\nಹೊಟ್ಟೆಯ ಕಿಚ್ಚಿಗೆ\nಇಷ್ಟಲಿಂಗಮಂ ಕರದಲ್ಲಿ ಪಿಡಿದು ಪೂಜೆಯಂ ಮಾಡಿ\nಇದಿರ ಮೆಚ್ಚಿಸುವೆನೆಂದು ಆ ಲಿಂಗವ ನೋಡುವ\nನೋಟವೆಂತಿಪ್ಪುದೆಂದೊಡೆ\nಹೊತ್ತು ಹೋಗದ ಕೋಡಗ\nತಿರುಗಾಟಕ್ಕೆ ಬಂದು ಮಾಣಿಕ್ಯಮಂ ಕಂಡು\nಆ ಮಾಣಿಕ್ಯವ ಕರದಲ್ಲಿ ಪಿಡಿದು\nಮೂಸಿ ನೆಕ್ಕಿ ನೋಡಿ ಹಲ್ಲುಗಿರಿದು ನೋಡಿ ನೋಡಿ\nಕಾಲಮಂ ಕಳೆದ ತೆರನಂತಾಯಿತಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}