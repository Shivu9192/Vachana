{
    "id": "16676", 
    "vachana": "<font>724<br/>ನಿಜಮುಕ್ತಿಗೆ ಸದಾ ಸಂಧಾನದಲ್ಲಿರಬೇಕೆಂದು<br/>ಶಿವಶರಣರು ನುಡಿಯುತ್ತಿಪ್ಪರು.<br/>ಆ ಸಂಧಾನದ ಹೊಲಬ ನಾನರಿಯೆ, ಎನಗೆ ಮುಕ್ತಿಯಿಲ್ಲ.<br/>ಇನ್ನೇವೆನೆಂದು ಕಂಬನಿದುಂಬಿ ಕರಗುತಿಪ್ಪೆ ಮನವೇ.<br/>ಗುರು ಕೊಟ್ಟ  ಸಂಧಾನವೆ ಕರಕಮಲದಲ್ಲಿ<br/>ಪ್ರಸನ್ನ ಪ್ರಸಾದಮಂ ಪ್ರತ್ಯಕ್ಷವಾಗಿ ತೋರುತ್ತಿದೆ.<br/>ಗುರು ಕೊಟ್ಟ  ಸಂಧಾನವೆ<br/>ಎಂಟೆಸಳಿನ ಚೌದಳದ ಮಧ್ಯದಲ್ಲಿ<br/>ಹೊಂಗಲಶದಂತೆ ಥಳಥಳನೆ ಹೊಳೆಯುತ್ತಿದೆ.<br/>ಗುರುಕೊಟ್ಟ ಸಂಧಾನವೆ ಮುಪ್ಪುರದ ಮಧ್ಯದಲ್ಲಿ<br/>ರತ್ನ ಮಿಂಚಿನಂತೆ ಕುಡಿವರಿದು ಉರಿಯುತ್ತಿದೆ.<br/>ಗುರು ಕೊಟ್ಟ  ಸಂಧಾನವೆ<br/>ಪಂಚಪತ್ರದ ಮಧ್ಯದಲ್ಲಿ<br/>ಬೆಳ್ದಿಂಗಳ ಲತೆಯಂತೆ ಬೀದಿವರಿದು ಬೆಳಗ ಬೀರುತ್ತಿದೆ.<br/>ಈ ಪ್ರಕಾರದ ಬೆಳಗೆ ಮುಕ್ತಿಸಂಧಾನವಾಗಿ ಒಪ್ಪುತ್ತಿಹವು.<br/>ಇವನೆ ಕಣ್ದುಂಬಿ ನೋಡು<br/>ಇವನೆ ಮನದಣಿವಂತೆ ಹಾಡು<br/>ಇವನೆ ಅಪ್ಪಿ ಅಗಲದಿಪ್ಪುದೇ ನಿಜಮುಕ್ತಿ.<br/>ತಪ್ಪದು ನೀನಂಜಬೇಡ.<br/>ಗುರು ಕೊಟ್ಟ  ಸಂಧಾನವಂ ಮರೆದು<br/>ಭಿನ್ನವಿಟ್ಟು ಲಕ್ಷಿಪರ ಸಂಧಾನವೆಲ್ಲಾ ಭವಸಂಧಾನವಯ್ಯಾ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}