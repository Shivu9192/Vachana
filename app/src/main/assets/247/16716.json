{
    "id": "6716", 
    "vachana": "<font>764<br/>ಭಕ್ತಿಯಿಂದ ವಿರಕ್ತರೆಂದು<br/>ಬಾಯತುಂಬ ಕರೆಯಿಕೊಂಬ ವಿರಕ್ತರೆಲ್ಲ ವಿರಕ್ತರೇ ಅಯ್ಯ?<br/>ವಿರಕ್ತರದೊಂದು ಸಾಮಥ್ರ್ಯ ಸುಗುಣ<br/>ಸಮುದ್ರೆಯನೊರೆವುತಿಪ್ಪೆ ಕೇಳಿರಣ್ಣ.<br/>ಕಾಯದ ಕಣ್ಣ ಜಾಗ್ರದಲ್ಲಿ ಇಷ್ಟಲಿಂಗಕ್ಕೆ ಸಮರ್ಪಿಸಿ<br/>ಕಾಯಗುಣಂಗಳ ಕೆಲಕ್ಕೆ ತೊಲಗಿಸಿ ತತ್‍ಪದನಾಗಿ<br/>ಮನದಕಣ್ಣ ಸ್ವಪ್ನದಲ್ಲಿ ಪ್ರಾಣಲಿಂಗಕ್ಕೆ ಸಮರ್ಪಿಸಿ<br/>ಮನೋವಿಕಾರಮಂ ಹಸಗೆಡಿಸಿ ತ್ವಂಪದನಾಗಿ<br/>ಭಾವದಕಣ್ಣ ಸುಷುಪ್ತಿಯಲ್ಲಿ ಭಾವಲಿಂಗಕ್ಕೆ ಸಮರ್ಪಿಸಿ<br/>ಭಾವದಿಚ್ಛೆಯ ತಪ್ಪಿಸಿ ಅಸಿಪದವಾಗಿ<br/>ಜ್ಞಾತೃ ಜ್ಞಾನ ಜ್ಞೇಯವೆಂಬ ತ್ರಿಪುಟಿಯನೊಂದುಮಾಡಿ<br/>ಪರಬ್ರಹ್ಮ ಸ್ವರೂಪವಾಗಿ<br/>ಜಾಗ್ರತ್ ಸ್ವಪ್ನ ಸುಷುಪ್ತಿಯೆಂಬರಿವರಿತು<br/>ಹಸಿವು ತೃಷೆ ವಿಷಯ  ವ್ಯಾಪಾರಂಗಳಂ ಸುಟ್ಟುರುಹಿದ<br/>ತೋಂಟದ ಸಿದ್ಧಲಿಂಗ, ಅಲ್ಲಮಪ್ರಭು, ಅನಿಮಿಷದೇವರು,<br/>ಇಂತಿವರು ವಿರಕ್ತರಲ್ಲದೆ<br/>ಮತ್ತೆ ವಿರಕ್ತರೆಂಬ ನುಡಿ ನಿಮ್ಮ ಹಡಪದಲ್ಲಿರಲಿ.<br/>ಅದೇನು ಕಾರಣವೆಂದೊಡೆ<br/>|| ಗ್ರಂಥ || `ವಿಕಾರಂ ವಿಷಯಾದ್ದೂರಂ ರಕಾರಂ ರಾಗವರ್ಜಿತಂ|<br/>ಕ್ತಕಾರಂ ತ್ರಿಗುಣಂ ನಾಸ್ತಿ  ವಿರಕ್ತಸ್ಯಾರ್ಥಮುಚ್ಯತೇ'||<br/>ಇಂತೆಂದುದಾಗಿ<br/>ಹಗಲಾದರೆ ಹಸಿವು ತೃಷೆಗೆ ಬಾಯಿಬಿಟ್ಟು<br/>ಇರುಳಾದರೆ ವಿಷಯಾತುರನಾಗಿ<br/>ಕಳವಳಿಸಿ ಕನಸ ಕಂಡು ಬೆದರಿ<br/>ಶಿವಶಿವ ಎಂದು ಕುಳಿತು<br/>ಸುಷುಪ್ತಿಯಲ್ಲಿ ಮೈಮರೆದು<br/>ಮುಟ್ಟಿ ತಟ್ಟಿದ ಸವುಜ್ಞೆಯನರಿಯದಿಪ್ಪವರೆಲ್ಲ<br/>ವಿರಕ್ತರೆ? ಅಲ್ಲಲ್ಲ.<br/>ಅವರು ತ್ರಿವಿಧ  ಪದಾರ್ಥವನತಿಗಳೆದು<br/>ಗುರು ಲಿಂಗ ಜಂಗಮವನಂತರಂಗದಲ್ಲಿ<br/>ಪೂಜೆಯ ಮಾಡುವ ದಾಸೋಹಿಗಳಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}