{
    "id": "/16703", 
    "vachana": "ಮೂರೈದುತನುವಿಡಿದ ನರಗುರಿಗಳೆಲ್ಲಾ ಭಕ್ತರಪ್ಪರೆ? ಅಲ್ಲಲ್ಲ.\nನಮ್ಮ ಶಿವಭಕ್ತರ್ಗೆ\nಸದ್ಗೋಷ್ಠಿ ಸದಾಚಾರಂಗಳೇ ಪಾದಗಳು.\nಗುರುವೇ ಸ್ಥೂಲತನು.\nಲಿಂಗವೇ ಸೂಕ್ಷ ್ಮತನು.\nಜಂಗಮವೇ ಕಾರಣತನು.\nಸಮ್ಯಜ್ಞಾನವೇ ಪ್ರಾಣ.\nತೀರ್ಥ ಪ್ರಸಾದವೇ ನೇತ್ರಂಗಳು.\nಇಂತಪ್ಪ ತನುವಿಡಿದು \n  ತಮ್ಮ ಊರಿಗೆ ಹೋಗುವಂತೆ\nಮುಕ್ತಿಪುರಕ್ಕೆ ಹೋಗಿ\nನೊಸಲಕಣ್ಣು ಪಂಚಮುಖ ದಶಭುಜದ\nಉಮಾವಲ್ಲಭನಾದ ಪರಶಿವನ ಓಲಗದಲ್ಲಿ\nಗಣಂಗಳ ಮಧ್ಯದಲ್ಲಿ ಓಲಾಡುತ್ತಿಪ್ಪರಯ್ಯ ನಮ್ಮವರು.\nಇಂತಪ್ಪ ತನುವಿಡಿಯದ ಅಜ್ಞಾನಿಗಳು\nಕಿರುಬಟ್ಟೆಯಲ್ಲಿ ಹರಿದು ಕಂಗೆಟ್ಟು ಕಾಡ ಹೊಕ್ಕು\nಕಣ್ಣು ಕಾಣದೆ ಕಮರಿಯ ಬಿದ್ದು ಬಳಲುತ್ತಿಪ್ಪರಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}