{
    "id": "6703", 
    "vachana": "<font>751<br/>ಮೂರೈದುತನುವಿಡಿದ ನರಗುರಿಗಳೆಲ್ಲಾ ಭಕ್ತರಪ್ಪರೆ? ಅಲ್ಲಲ್ಲ.<br/>ನಮ್ಮ ಶಿವಭಕ್ತರ್ಗೆ<br/>ಸದ್ಗೋಷ್ಠಿ ಸದಾಚಾರಂಗಳೇ ಪಾದಗಳು.<br/>ಗುರುವೇ ಸ್ಥೂಲತನು.<br/>ಲಿಂಗವೇ ಸೂಕ್ಷ ್ಮತನು.<br/>ಜಂಗಮವೇ ಕಾರಣತನು.<br/>ಸಮ್ಯಜ್ಞಾನವೇ ಪ್ರಾಣ.<br/>ತೀರ್ಥ ಪ್ರಸಾದವೇ ನೇತ್ರಂಗಳು.<br/>ಇಂತಪ್ಪ ತನುವಿಡಿದು ತಾವು  ತಮ್ಮ ಊರಿಗೆ ಹೋಗುವಂತೆ<br/>ಮುಕ್ತಿಪುರಕ್ಕೆ ಹೋಗಿ<br/>ನೊಸಲಕಣ್ಣು ಪಂಚಮುಖ ದಶಭುಜದ<br/>ಉಮಾವಲ್ಲಭನಾದ ಪರಶಿವನ ಓಲಗದಲ್ಲಿ<br/>ಗಣಂಗಳ ಮಧ್ಯದಲ್ಲಿ ಓಲಾಡುತ್ತಿಪ್ಪರಯ್ಯ ನಮ್ಮವರು.<br/>ಇಂತಪ್ಪ ತನುವಿಡಿಯದ ಅಜ್ಞಾನಿಗಳು<br/>ಕಿರುಬಟ್ಟೆಯಲ್ಲಿ ಹರಿದು ಕಂಗೆಟ್ಟು ಕಾಡ ಹೊಕ್ಕು<br/>ಕಣ್ಣು ಕಾಣದೆ ಕಮರಿಯ ಬಿದ್ದು ಬಳಲುತ್ತಿಪ್ಪರಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}