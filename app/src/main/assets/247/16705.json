{
    "id": "6705", 
    "vachana": "<font>753<br/>ಅಯ್ಯಾ ಬಸವಾದಿ ಪ್ರಮಥರೇ<br/>ನಿಮ್ಮ ಕರುಣಪ್ರಸಾದವ ನಾನು ಆದಿ  ಅನಾದಿಯಲ್ಲಿ<br/>ದಣಿಯಲುಂಡ ದೆಸೆಯಿಂದಲೆನ್ನ ತನು<br/>ಷಟ್ಸ ್ಥಲವನೊಳಕೊಂಡು ಉದಯವಾಯಿತ್ತು.<br/>ಎನ್ನ ಪಾದ ಷಟ್‍ಸ್ಥಲಕ್ಕೆ ಒಪ್ಪವಿಟ್ಟಲ್ಲದೆ ಅಡಿಯಿಡದು.<br/>ಎನ್ನ ಹಸ್ತ  ಷಟ್‍ಸ್ಥಲಪತಿಯನಲ್ಲದೆ ಪೂಜೆಯ ಮಾಡದು.<br/>ಎನ್ನ ಘ್ರಾಣ  ಮೊದಲು<br/>ಶ್ರೋತ್ರ ಕಡೆಯಾದ ಪಂಚೇಂದ್ರಿಯಂಗಳು<br/>ಷಟ್ಸ ್ಥಲವನಲ್ಲದೆ ಆಚರಿಸವು.<br/>ಎನ್ನ ಮನ ಷಟ್ಸ ್ಥಲದ ಷಡ್ವಿಧಲಿಂಗಂಗಳ ಮೇಲಲ್ಲದೆ<br/>ಹರುಷಗೊಂಡು ಹರಿದಾಡದು.<br/>ಎನ್ನ ಪ್ರಾಣ ಷಟ್‍ಸ್ಥಲಕ್ಕೆ ಸಲೆ  ಸಂದ<br/>ಅಕ್ಕಮಹಾದೇವಿಯವರು ಹೋದ ಬಟ್ಟೆಯಲ್ಲಿ ನಡೆಯುವುದಲ್ಲದೆ<br/>ಕಿರುಬಟ್ಟೆಯಲ್ಲಿ ನಡೆಯದು.<br/>ಇಂತಿವೆಲ್ಲವು ಷಟ್ಸ ್ಥಲವನಪ್ಪಿ ಅವಗ್ರಹಿಸಿದ<br/>ನೀಲಾಂಬಿಕೆಯಮ್ಮನವರ ಗರ್ಭದಲ್ಲಿ ಉದಯವಾದ<br/>ಮೋಹದಕಂದನಾದ ಕಾರಣ<br/>ಎನಗೆ ಷಟ್ಸ ್ಥಲಮಾರ್ಗದ ವಿರತಿ ನೆಲೆಗೊಂಡು ನಿಂದಿತಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}