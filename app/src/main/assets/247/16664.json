{
    "id": "16664", 
    "vachana": "ಎಲೆ ತಂಗಿ,\nಶರಣಸತಿ ಲಿಂಗಪತಿಯಾದ ಪತಿವ್ರತಾಭಾವದ ಚಿಹ್ನೆ,\nನಿನ್ನ ನಡೆ ನುಡಿಯಲ್ಲಿ, ಹೊಗರುದೋರುತ್ತಿದೆ,\nನಿನ್ನ ಪೂರ್ವಾಪರವಾವುದಮ್ಮ?.\nಸುತ್ತೂರು ಸಿಂಹಾಸನದ ಪರ್ವತದೇವರ ಶಿಷ್ಯರು,\nಭಂಡಾರಿ ಬಸವಪೆÇ್ಪಡೆಯದೇವರು.\nಆ ಭಂಡಾರಿ ಬಸವಪೆÇ್ಪಡೆಯದೇವರ ಶಿಷ್ಯರು.\nಕೂಗಲೂರು ನಂಜಯ್ಯದೇವರು.\nಆ ನಂಜಯ್ಯದೇವರ ಕರಕಮಲದಲ್ಲಿ,\nಉದಯವಾದ ಶರಣವೆಣ್ಣಯ್ಯಾ ನಾನು.\nಎನ್ನ ಗುರುವಿನ ಗುರು ಪರಮಗುರು,\nಪರಮಾರಾಧ್ಯ ತೋಂಟದಾರ್ಯನಿಗೆ\nಗುರುಭಕ್ತಿಯಿಂದೆನ್ನ ಶರಣುಮಾಡಿದರು.\nಆ ತೋಂಟದಾರ್ಯನು,\nತನ್ನ ಕೃಪೆಯೆಂಬ ತೊಟ್ಟಿಲೊಳಗೆನ್ನಂ ಮಲಗಿಸಿ,\nಪ್ರಮಥಗಣಂಗಳ\nವಚನಸ್ವರೂಪತತ್ವಾರ್ಥವೆಂಬ, ಹಾಲು ತುಪ್ಪಮಂ\nಸದಾ ದಣಿಯಲೆರೆದು, ಅಕ್ಕರಿಂದ ರಕ್ಷಣೆಯಂ ಮಾಡಿ,\n``ಘನಲಿಂಗಿ' ಎಂಬ ನಾಮಕರಣಮಂ ಕೊಟ್ಟು,\nಪ್ರಾಯಸಮರ್ಥೆಯಂ ಮಾಡಿ,\nಸತ್ಯಸದಾಚಾರ, ಜ್ಞಾನಕ್ರಿಯೆಗಳೆಂಬ, ದಿವ್ಯಾಭರಣಂಗಳಂ ತೊಡಿಸಿ,\nಅರುಹೆಂಬ ಬಣ್ಣವ ನಿರಿವಿಡಿದುಡಿಸಿ,\nಅರ್ತಿಯ ಮಾಡುತ್ತಿಪ್ಪ ಸಮಯದಲ್ಲಿ,\nಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನ,\nತನಗೆ ನಾನಾಗಬೇಕೆಂದು ಬೇಡಿಕಳುಹಲು,\nಎಮ್ಮವರು ಅವಂಗೆ ಮಾತನಿಕ್ಕಿದರಮ್ಮಾ.\n"
}