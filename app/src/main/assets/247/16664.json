{
    "id": "16664", 
    "vachana": "<font>712<br/>ಎಲೆ ತಂಗಿ,<br/>ಶರಣಸತಿ ಲಿಂಗಪತಿಯಾದ ಪತಿವ್ರತಾಭಾವದ ಚಿಹ್ನೆ,<br/>ನಿನ್ನ ನಡೆ ನುಡಿಯಲ್ಲಿ, ಹೊಗರುದೋರುತ್ತಿದೆ,<br/>ನಿನ್ನ ಪೂರ್ವಾಪರವಾವುದಮ್ಮ?.<br/>ಸುತ್ತೂರು ಸಿಂಹಾಸನದ ಪರ್ವತದೇವರ ಶಿಷ್ಯರು,<br/>ಭಂಡಾರಿ ಬಸವಪೆÇ್ಪಡೆಯದೇವರು.<br/>ಆ ಭಂಡಾರಿ ಬಸವಪೆÇ್ಪಡೆಯದೇವರ ಶಿಷ್ಯರು.<br/>ಕೂಗಲೂರು ನಂಜಯ್ಯದೇವರು.<br/>ಆ ನಂಜಯ್ಯದೇವರ ಕರಕಮಲದಲ್ಲಿ,<br/>ಉದಯವಾದ ಶರಣವೆಣ್ಣಯ್ಯಾ ನಾನು.<br/>ಎನ್ನ ಗುರುವಿನ ಗುರು ಪರಮಗುರು,<br/>ಪರಮಾರಾಧ್ಯ ತೋಂಟದಾರ್ಯನಿಗೆ<br/>ಗುರುಭಕ್ತಿಯಿಂದೆನ್ನ ಶರಣುಮಾಡಿದರು.<br/>ಆ ತೋಂಟದಾರ್ಯನು,<br/>ತನ್ನ ಕೃಪೆಯೆಂಬ ತೊಟ್ಟಿಲೊಳಗೆನ್ನಂ ಮಲಗಿಸಿ,<br/>ಪ್ರಮಥಗಣಂಗಳ<br/>ವಚನಸ್ವರೂಪತತ್ವಾರ್ಥವೆಂಬ, ಹಾಲು ತುಪ್ಪಮಂ<br/>ಸದಾ ದಣಿಯಲೆರೆದು, ಅಕ್ಕರಿಂದ ರಕ್ಷಣೆಯಂ ಮಾಡಿ,<br/>``ಘನಲಿಂಗಿ' ಎಂಬ ನಾಮಕರಣಮಂ ಕೊಟ್ಟು,<br/>ಪ್ರಾಯಸಮರ್ಥೆಯಂ ಮಾಡಿ,<br/>ಸತ್ಯಸದಾಚಾರ, ಜ್ಞಾನಕ್ರಿಯೆಗಳೆಂಬ, ದಿವ್ಯಾಭರಣಂಗಳಂ ತೊಡಿಸಿ,<br/>ಅರುಹೆಂಬ ಬಣ್ಣವ ನಿರಿವಿಡಿದುಡಿಸಿ,<br/>ಅರ್ತಿಯ ಮಾಡುತ್ತಿಪ್ಪ ಸಮಯದಲ್ಲಿ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನ,<br/>ತನಗೆ ನಾನಾಗಬೇಕೆಂದು ಬೇಡಿಕಳುಹಲು,<br/>ಎಮ್ಮವರು ಅವಂಗೆ ಮಾತನಿಕ್ಕಿದರಮ್ಮಾ.</font>"
}