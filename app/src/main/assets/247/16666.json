{
    "id": "16666", 
    "vachana": "ಇನ್ನೇವೆನಿನ್ನೇವೆನೆಲೆ ತಂದೆ\nಹೆಣ್ಣು ಬಾಲೆಯ ಮೊರೆಯ ಕೇಳಯ್ಯ.\nಮುನ್ನ ಹುಟ್ಟಿದ ಒಂಬತ್ತು ಮಕ್ಕಳ ನಗೆನುಡಿಯ ಕೇಳಲಾರೆ.\nಮನೆಯ ಗಂಡನ \n  ಬಿನ್ನಾಣವ ನೋಡಲಾರೆ.\nನನ್ನ ಸಿರಿಯಲ್ಲಿ ನಾನು ಓಲಾಡಲಾರೆ.\nಎನಗೊಂದು ಮಗುವ ಕೊಡಯ್ಯ ಗುರುವೆ.\nಆ ಮಗುವಿನ ಕೈಯಿಂದ ಗಂಡನ ತಲೆಯೊಡೆಯಿಕ್ಕಿಸು.\nಮಕ್ಕಳ ಕೊರಳ ಕೊಯಿಸು.\nಎನ್ನ ದಂಡವ ಕೊಳಿಸು.\nಪಟ್ಟಣಕ್ಕೆ ಹೋಗುವ ಹಾದಿ ಮೂರುಬಟ್ಟೆ ಕೂಡಿದ ಮಧ್ಯದಲ್ಲಿ,\nಮಣಿಹವ ಮಾಡುತ್ತಿಪ್ಪ\nಕೈಕಾಲಿಲ್ಲದ ಮೋಟಂಗೆ ಮೆಚ್ಚಿ ಮರುಳಾದ ಪತಿವ್ರತೆಯಯ್ಯ ನಾನು.\nಎನ್ನ ಕೊಂಡು ಹೋಗಿ ಅವನಿಗೆ ಮದುವೆಯ ಮಾಡಯ್ಯಾ,\nಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}