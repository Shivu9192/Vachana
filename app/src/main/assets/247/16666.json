{
    "id": "16666", 
    "vachana": "<font>714<br/>ಇನ್ನೇವೆನಿನ್ನೇವೆನೆಲೆ ತಂದೆ<br/>ಹೆಣ್ಣು ಬಾಲೆಯ ಮೊರೆಯ ಕೇಳಯ್ಯ.<br/>ಮುನ್ನ ಹುಟ್ಟಿದ ಒಂಬತ್ತು ಮಕ್ಕಳ ನಗೆನುಡಿಯ ಕೇಳಲಾರೆ.<br/>ಮನೆಯ ಗಂಡನ ಬೆಡಗು  ಬಿನ್ನಾಣವ ನೋಡಲಾರೆ.<br/>ನನ್ನ ಸಿರಿಯಲ್ಲಿ ನಾನು ಓಲಾಡಲಾರೆ.<br/>ಎನಗೊಂದು ಮಗುವ ಕೊಡಯ್ಯ ಗುರುವೆ.<br/>ಆ ಮಗುವಿನ ಕೈಯಿಂದ ಗಂಡನ ತಲೆಯೊಡೆಯಿಕ್ಕಿಸು.<br/>ಮಕ್ಕಳ ಕೊರಳ ಕೊಯಿಸು.<br/>ಎನ್ನ ದಂಡವ ಕೊಳಿಸು.<br/>ಪಟ್ಟಣಕ್ಕೆ ಹೋಗುವ ಹಾದಿ ಮೂರುಬಟ್ಟೆ ಕೂಡಿದ ಮಧ್ಯದಲ್ಲಿ,<br/>ಮಣಿಹವ ಮಾಡುತ್ತಿಪ್ಪ<br/>ಕೈಕಾಲಿಲ್ಲದ ಮೋಟಂಗೆ ಮೆಚ್ಚಿ ಮರುಳಾದ ಪತಿವ್ರತೆಯಯ್ಯ ನಾನು.<br/>ಎನ್ನ ಕೊಂಡು ಹೋಗಿ ಅವನಿಗೆ ಮದುವೆಯ ಮಾಡಯ್ಯಾ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}