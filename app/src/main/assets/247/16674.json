{
    "id": "6674", 
    "vachana": "<font>722<br/>ಮುಂದನರಿಯದ ಮತಿಗೆಟ್ಟ ಮರುಳು  ಮನವೇ<br/>ಕಾಲ ಕಾಮರ  ಗೆಲುವ ಉಪಾಯವಾವುದೆಂದು<br/>ತಲೆಯೂರಿ ನೆಲನ ಬರೆವುತಿಪ್ಪೆ<br/>ಮೊಲ ಜಂಬುಕಂಗಳ ಹುಯ್ಯಲಿಗೆ<br/>ಆನೆಯ ಘೌಜನಡ್ಡಮಾಡಬೇಕೇ?<br/>ಕಾಲ ಕಾಮರ  ಗೆಲುವುದಕ್ಕೆ ಆಲೋಚನೆಯೇತಕಯ್ಯ ಮನವೆ?<br/>ಪಂಚೇಂದ್ರಿಯಂಗಳು<br/>ಪಂಚಬ್ರಹ್ಮವನಪ್ಪಿ ಅಗಲದಿಪ್ಪುದೇ<br/>ಪಂಚಬಾಣನ ಹರಣದ ಕೇಡು.<br/>ನಾನು ಪರಬ್ರಹ್ಮದಲ್ಲಿಯೇ ಜನನ.<br/>ಎನ್ನ ತನು ಮನ ಧನಂಗಳ ಪರಬ್ರಹ್ಮಕ್ಕೆ ಮಾರುಕೊಟ್ಟೆನೆಂಬ<br/>ನಿಚ್ಚಟದ ನುಡಿಯೇ ಕಾಲನ ಗಂಟಲಗಾಣ.<br/>ಅದು ಹೇಗೆಂದೊಡೆ<br/>ಲಿಂಗಾಂಕಿತವಾದ ವೃಕ್ಷಂಗಳ<br/>ಮಂಡಲಾಧಿಪತಿ ಮೊದಲಾಗಿ ಮುಟ್ಟಲಮ್ಮ.<br/>ಆನೆಯ ತನುಜನ ಆಡು  ಮುರಿದರೆ<br/>ಹೀನವಾರಿಗಪ್ಪುದಯ್ಯ?<br/>ಈ ಪ್ರಕಾರದ ಸಮ್ಯಜ್ಞಾನದಿಂದ<br/>ನಿಮ್ಮ ಶರಣರು<br/>ಕಾಲ ಕಾಮರ  ಗೆಲಿದರಯ್ಯಾ,<br/>ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}