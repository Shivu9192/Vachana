{
    "id": "/16674", 
    "vachana": "ಮುಂದನರಿಯದ ಮತಿಗೆಟ್ಟ \n  ಮನವೇ\nಕಾಲ \n  ಗೆಲುವ ಉಪಾಯವಾವುದೆಂದು\nತಲೆಯೂರಿ ನೆಲನ ಬರೆವುತಿಪ್ಪೆ\nಮೊಲ ಜಂಬುಕಂಗಳ ಹುಯ್ಯಲಿಗೆ\nಆನೆಯ ಘೌಜನಡ್ಡಮಾಡಬೇಕೇ?\nಕಾಲ \n  ಗೆಲುವುದಕ್ಕೆ ಆಲೋಚನೆಯೇತಕಯ್ಯ ಮನವೆ?\nಪಂಚೇಂದ್ರಿಯಂಗಳು\nಪಂಚಬ್ರಹ್ಮವನಪ್ಪಿ ಅಗಲದಿಪ್ಪುದೇ\nಪಂಚಬಾಣನ ಹರಣದ ಕೇಡು.\nನಾನು ಪರಬ್ರಹ್ಮದಲ್ಲಿಯೇ ಜನನ.\nಎನ್ನ ತನು ಮನ ಧನಂಗಳ ಪರಬ್ರಹ್ಮಕ್ಕೆ ಮಾರುಕೊಟ್ಟೆನೆಂಬ\nನಿಚ್ಚಟದ ನುಡಿಯೇ ಕಾಲನ ಗಂಟಲಗಾಣ.\nಅದು ಹೇಗೆಂದೊಡೆ\nಲಿಂಗಾಂಕಿತವಾದ ವೃಕ್ಷಂಗಳ\nಮಂಡಲಾಧಿಪತಿ ಮೊದಲಾಗಿ ಮುಟ್ಟಲಮ್ಮ.\nಆನೆಯ ತನುಜನ \n  ಮುರಿದರೆ\nಹೀನವಾರಿಗಪ್ಪುದಯ್ಯ?\nಈ ಪ್ರಕಾರದ ಸಮ್ಯಜ್ಞಾನದಿಂದ\nನಿಮ್ಮ ಶರಣರು\nಕಾಲ \n  ಗೆಲಿದರಯ್ಯಾ,\nಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.\n"
}