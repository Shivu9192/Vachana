{
    "id": "16655", 
    "vachana": "<font>703<br/>ಎನ್ನಾತ್ಮನದೊಂದು ಅರಸುತನದ ಅನ್ಯಾಯವ ಕೇಳಯ್ಯ ಗುರುವೆ.<br/>ಪಂಚಭಕ್ಷ ್ಯ ಪರಮಾಮೃತವ ಸದಾ ದಣಿಯಲುಂಡು<br/>ಒಂದು ದಿನ ಸವಿಯೂಟ ತಪ್ಪಿದರೆ<br/>ಹಲವ ಹಂಬಲಿಸಿ ಹಲುಗಿರಿದು,<br/>ಎನ್ನ ಕೊಂದು ಕೂಗುತ್ತಿದೆ ನೋಡಾ.<br/>ಶ್ವಪಚನನುತ್ತಮನ ಕೂಡೆ ಸಂಕಲೆಯನಿಕ್ಕುವರೆ ಅಯ್ಯ?.<br/>ಕಲಸಿ ಕಲಸಿ ಕೈಬೆರಲು ಮೊಂಡಾದವು.<br/>ಅಗಿದಗಿದು ಹಲ್ಲುಚಪ್ಪಟನಾದವು.<br/>ಉಂಡುಂಡು ಬಾಯಿ ಜಡ್ಡಾಯಿತು.<br/>ಹೇತು ಹೇತು  ಮುಕುಳಿ ಮುರುಟುಗಟ್ಟಿತ್ತು.<br/>ಸ್ತ್ರೀಯರ ಕೂಡಿಕೂಡಿ ಶಿಶ್ನ ಸವೆದು ಹೋಯಿತ್ತು.<br/>ತನುಹಳದಾಗಿ ಅಲ್ಲಲ್ಲಿಗೆ ಕಣ್ಣು ಪಟ್ಟಿತ್ತು.<br/>ಮನ ಹೊಸದಾಗಿ ಹನ್ನೆರಡುವರ್ಷದ ರಾಜಕುಮಾರನಾದೆನು.<br/>ಇನ್ನೇವೆನಿನ್ನೇವೆನಯ್ಯ ಎನ್ನ ಕೇಡಿಂಗೆ ಕಡೆಯಿಲ್ಲ.<br/>ಕಾಯವಿಕಾರವೆಂಬ ಕತ್ತಲೆ  ಕವಿಯಿತು.<br/>ಮನೋವಿಕಾರವೆಂಬ ಮಾಯೆ ಸೆರೆವಿಡಿದಳು.<br/>ಇಂದ್ರಿಯವಿಕಾರವೆಂಬ ಹುಚ್ಚುನಾಯಿಗಳು ಕಚ್ಚಿ ಕಚ್ಚಿ ಒದರುತ್ತಿವೆ.<br/>ಕಾಮ ವಿಕಾರವೆಂಬ ಕಾಳರಕ್ಕಸಿ ಅಗಿದಗಿದು ನುಂಗುತಿಹಳು.<br/>ಕಾಯಾಲಾಗದೆ ದೇವ?.<br/>ಸಾವನ್ನಬರ ಸರಸವುಂಟೆ ಲಿಂಗಯ್ಯ?.<br/>ಅನ್ಯಸಮಯದ ಗುಮ್ಮಟನ ಕೈವಿಡಿದೆತ್ತಿಕೊಂಡೆ.<br/>ನಿನ್ನ ಸಮಯದ ಶಿಶು  ಬಾವಿಯಲ್ಲಿ ಬೀಳ್ವುದ ನೋಡುತ್ತಿಪ್ಪರೆ<br/> ಕರುಣಿ?.<br/>ಮುಕ್ತಿಗಿದೇ ಪಯಣವೋ ತಂದೆ?.<br/>ನೀನಿಕ್ಕಿದ ಮಾಯಾಸೂತ್ರಮಂ ಹರಿದು,<br/>ದಶೇಂದ್ರಿಯಂಗಳ ಗುಣವ ನಿವೃತ್ತಿಯಂ ಮಾಡಿ,<br/>ಅಂಗಭೋಗ-ಆತ್ಮಭೋಗಂಗಳನಡಗಿಸಿ,<br/>ಲಿಂಗದೊಳು ಮನವ ನೆಲೆಗೊಳಿಸಿ,<br/>ಎನ್ನ ಪಟದೊಳಗಣ ಚಿತ್ರದಂತೆ ಮಾಡಯ್ಯಾ,ಘನಲಿಂಗಿಯ ಮೋಹದ ಚೆನ್ನಮಲ್ಲಿಕಾರ್ಜುನಾ.</font>"
}