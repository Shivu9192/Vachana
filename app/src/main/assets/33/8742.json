{
    "id": "8742", 
    "vachana": "<font>784<br/>ಅತ್ಯತಿಷ್ಠದ್ದಶಾಂಗುಲವೆಂದೆಂಬಿರಿ,<br/>ಅತ್ಯವಾವುದು? ತಿಷ್ಠವಾವುದು? ದಶಾಂಗುಲವಾವುದು?<br/>ಬಲ್ಲಡೆ ನೀವು ಹೇಳಿರೇ.<br/>ವಾಙ್ಮನಾತೀತವೆಂದೆಂಬಿರಿ,<br/>ವಾಗಾವುದು? ಮನವಾವುದು? ಅತೀತವಾವುದು?<br/>ಬಲ್ಲಡೆ ನೀವು ಹೇಳಿರೇ.<br/>ಲಿಂಗಸಂಗಸಯಸುಖವೆಂದೆಂಬಿರಿ,<br/>ಲಿಂಗವಾವುದು? ಸಂಗವಾವುದು? ಸಯಸುಖವಾವುದು?<br/>ಬಲ್ಲಡೆ ನೀವು ಹೇಳಿರೇ.<br/>ಅನುಭಾವಗೋಷ್ಠಿಯ ಪ್ರಸಂಗದಿಂದ<br/>ಅನುವಿದು ಭಾವವಿದು ಗೋಷ್ಠಿಯಿದು<br/>ಪರವಿದು ಸಂಗವಿದೆಂದರಿತು,<br/>ಶ್ರುತಿಜ್ಞಾನ ಮತಿಜ್ಞಾನ ಸಮ್ಯಜ್ಞಾನ<br/>ಪೈಶಾಚಿಕಜ್ಞಾನಂಗಳನತಿಗಳೆದು,<br/>ಶಿವಜ್ಞಾನ ಸಯಜ್ಞಾನ ಸಮ್ಯಜ್ಞಾನ<br/>ಅವಧಿಜ್ಞಾನ ಪರಮಜ್ಞಾನದಿಂ ಪರವಶವಾಗಿಪ್ಪುದೆಕೇವಲಜ್ಞಾನದ ನಿರ್ಲೇಪ ಕಾಣಾ, ಸೌರಾಷ್ಟ್ರ ಸೋಮೇಶ್ವರಾ. </font>"
}