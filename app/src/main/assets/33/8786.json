{
    "id": "8786", 
    "vachana": "ಆಯತ \n  ಸನ್ನಿಹಿತವೆಂದು ನುಡಿವ\nಅನಾಯತದ ಹೇಸಿಕೆಯನೇನಂಬೆನಯ್ಯಾ?\nತನುಗುಣಂಗಳನೊರಸದೆ, ಭೋಗಭೂಷಣಂಗಳನತಿಗಳೆಯದೆ,\nಅನೃತ ಅಸತ್ಯ ಅಸಹ್ಯ ಋಣಸಂಚವಂಚನೆ\nಪರಧನಕ್ಕಳುಪದ \n  ಅಂಗಕ್ಕಿಲ್ಲ ಮತ್ತೆಂತಯ್ಯಾ?\nಆಯತವು ಮನೋವಿಕಾರವಳಿದು, ಸರ್ವೇಂದ್ರಿಯಂಗಳಲ್ಲಿ ಸಾವಧಾನಿಯಾಗಿ\nಅನ್ಯವಿಷಯ ಭಿನ್ನರುಚಿಯ ಮರೆದು\nಸಕಲಭ್ರಮೆ ನಷ್ಟವಾದ \n  ಮನಕ್ಕಿಲ್ಲ.\nಮತ್ತೆಂತಯ್ಯಾ ಸ್ವಾಯತವು?\nತನ್ನರಿವಿನ ಕುರುಹನರಿತು ನಿಜಸಾಧ್ಯವಾದ ಸನ್ನಹಿತ,\nಸದ್ಭಾವದಲ್ಲಿ ಅಳವಟ್ಟುದಿಲ್ಲದೆ\nಭಾಜನಕ್ಕೆ ಬರಿಯ ಮುಸುಕಿಟ್ಟು ಆಯತವೆಂದು ನುಡಿವಅನಾಯತದ ನಾಚಿಕೆಯನೇನೆಂಬೆನಯ್ಯಾ, ಸೌರಾಷ್ಟ್ರ ಸೋಮೇಶ್ವರಾ? \n"
}