{
    "id": "8788", 
    "vachana": "ಆರು ಬಣ್ಣದ ಆರು ಲಿಂಗದಲ್ಲಿ\nಮೂರು ಬಣ್ಣದ ಮೂರು ಲಿಂಗವ ಕೂಡಲು\nನವಲಿಂಗದ ಒಂಬತ್ತು ಬಣ್ಣದಲ್ಲಿ\nಗುರುಲಿಂಗಜಂಗಮಪ್ರಸಾದವೆಂಬ ನಾಲ್ಕು ಬಣ್ಣವ ಕೂಡಿದ\nಹದಿಮೂರು ಬಣ್ಣವ\nಕ್ರೀಯೆಂಬ ಕಮ್ಮರನ ಕೈಯಲ್ಲಿ ಕೊಟ್ಟಡೆ,\nವಾಸನೆಯೆಂಬ ಸೀಸವ ಬೆರಸಿದ ನೋಡಾ.\nಕಮ್ಮಾರನ ಬಾಯಕುಟ್ಟಿ ಸೆಳೆಯಲಾಗಿ\nಆ ವಾಸನೆ ಅಲ್ಲಿಯೇ ಅಡಗಿ,\nಅಂಗಭವಿ ಲಿಂಗಭವಿಯೆಂಬ ಅಡಗಿದ ಕಾಳಿಕೆಯಳಿದ\nಸ್ವಯಬಣ್ಣದ ಮಿಸುನಿಗೆ\nತನುವೆಂಬ ಒರೆಗಲ್ಲ ಹಂಗಿಲ್ಲ,\nಮನವೆಂಬ ಮಚ್ಚದ ಹಂಗಿಲ್ಲ.\nಭಾವವೆಂಬ ಹಸ್ತದ ಹಂಗಿಲ್ಲ,\nತಮೋಗುಣವೆಂಬ ಮಯಣದ ಹಂಗಿಲ್ಲ.\nಬೋಧವೆಂಬ ನೇತ್ರದ ಹಂಗಿಲ್ಲ.\nಇಂತಿವರ \n  ಹರಿದಲ್ಲಿ ಸೌರಾಷ್ಟ್ರ ಸೋಮೇಶ್ವರಲಿಂಗಪರವಳಿದು ಸಯವಾಯಿತ್ತು \n"
}