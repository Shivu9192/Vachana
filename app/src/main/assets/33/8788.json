{
    "id": "8788", 
    "vachana": "<font>830<br/>ಆರು ಬಣ್ಣದ ಆರು ಲಿಂಗದಲ್ಲಿ<br/>ಮೂರು ಬಣ್ಣದ ಮೂರು ಲಿಂಗವ ಕೂಡಲು<br/>ನವಲಿಂಗದ ಒಂಬತ್ತು ಬಣ್ಣದಲ್ಲಿ<br/>ಗುರುಲಿಂಗಜಂಗಮಪ್ರಸಾದವೆಂಬ ನಾಲ್ಕು ಬಣ್ಣವ ಕೂಡಿದ<br/>ಹದಿಮೂರು ಬಣ್ಣವ<br/>ಕ್ರೀಯೆಂಬ ಕಮ್ಮರನ ಕೈಯಲ್ಲಿ ಕೊಟ್ಟಡೆ,<br/>ವಾಸನೆಯೆಂಬ ಸೀಸವ ಬೆರಸಿದ ನೋಡಾ.<br/>ಕಮ್ಮಾರನ ಬಾಯಕುಟ್ಟಿ ಸೆಳೆಯಲಾಗಿ<br/>ಆ ವಾಸನೆ ಅಲ್ಲಿಯೇ ಅಡಗಿ,<br/>ಅಂಗಭವಿ ಲಿಂಗಭವಿಯೆಂಬ ಅಡಗಿದ ಕಾಳಿಕೆಯಳಿದ<br/>ಸ್ವಯಬಣ್ಣದ ಮಿಸುನಿಗೆ<br/>ತನುವೆಂಬ ಒರೆಗಲ್ಲ ಹಂಗಿಲ್ಲ,<br/>ಮನವೆಂಬ ಮಚ್ಚದ ಹಂಗಿಲ್ಲ.<br/>ಭಾವವೆಂಬ ಹಸ್ತದ ಹಂಗಿಲ್ಲ,<br/>ತಮೋಗುಣವೆಂಬ ಮಯಣದ ಹಂಗಿಲ್ಲ.<br/>ಬೋಧವೆಂಬ ನೇತ್ರದ ಹಂಗಿಲ್ಲ.<br/>ಇಂತಿವರ ಹಂಗು  ಹರಿದಲ್ಲಿ ಸೌರಾಷ್ಟ್ರ ಸೋಮೇಶ್ವರಲಿಂಗಪರವಳಿದು ಸಯವಾಯಿತ್ತು </font>"
}