{
    "id": "8847", 
    "vachana": "<font>889<br/>ಕೂಳ ಪ್ರಸಾದವೆಂದು ನುಡಿವ ಜಾಳು  ಮಾತ  ಕೇಳಿ,<br/>ಕೂಳಿಂಗೆ ಆಳಾಗಿ ಬೇಳಾದ  ಬೇಳುವೆಯಲಾಳಿದವಂಗೇಕೊ  <br/>ಗುರುಲಿಂಗಜಂಗಮಪ್ರಸಾದದ ನೆನಹು?<br/>ಪ್ರಸಾದದಲ್ಲಿ ಪ್ರಸನ್ನವಾದ<br/>ಪ್ರಸಾದಲಿಂಗಪ್ರಸನ್ನತೆಯ ಪ್ರಸಾದದಿಂದ ಜನಿಸಿದಾತ ಜಂಗಮ.<br/>ಆ ಜಂಗಮಮುಖದಿಂದ ತೋರಿತ್ತು ಪ್ರಸಾದ.<br/>ಇದು ಕಾರಣ ಗುರುವಿಂಗೂ ಜಂಗಮಪ್ರಸಾದ,<br/>ಲಿಂಗಕ್ಕೂ ಜಂಗಮಪ್ರಸಾದ,<br/>ಚತುರ್ದಶಭುವನಕ್ಕೂ ಜಂಗಮಪ್ರಸಾದ.<br/>ಇದಕ್ಕೆ ಶ್ರುತಿ:<br/>ಗುರುಣಾ ಲಿಂಗಸಂಬಂಧಃ ತಲ್ಲಿಂಗಂ ಜಂಗಮಸ್ಥಿತಂ †<br/>ಜಂಗಮಸ್ಯ ಪ್ರಸಾದೇನ ತ್ರೈಲೋಕ್ಯಮುಪಜೀವಿತಂ ††<br/>ಇಂತೆಂದುದಾಗಿ<br/>ಪ್ರಸಾದವನರಿತು ಪ್ರಸಾದವೆ ಪ್ರಾಣವಾಗಿರಬಲ್ಲಡೆಸೌರಾಷ್ಟ್ರ ಸೋಮೇಶ್ವರಲಿಂಗವೆಂಬೆನು. </font>"
}