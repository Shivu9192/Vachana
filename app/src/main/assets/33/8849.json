{
    "id": "8849", 
    "vachana": "ಕೆಲರು ಚತುರ್ವೇದಭಾರಕರಾದರು,\nಕೆಲರು ಆಗಮಂಗಳಲ್ಲಿ ಸವೆದರು,\nಕೆಲರು ಷಟ್‍ತರ್ಕಂಗಳಲ್ಲಿ ಮೋಹಿಸಿದರು,\nಅಲ್ಲದೆ ತಾರಕ್ರಹ್ಮವನರಿತುದಿಲ್ಲ.\nಅದೆಂತೆಂದೊಡೆ:\nಕೇಚಿದಾಗಮಜಾಲೇಷು ಕೇಚಿನ್ನಿಗಮಸಂಚಯೇ †\nಕೇಚಿತ್ತರ್ಕೇಣ ಮುದ್ಯಂತಿ ನೈವ ಜಾನಂತಿ ತಾರಕಂ ††\nಎಂದುದಾಗಿ\nಜ್ಞಾನಾಜ್ಞಾನದ ಮಧ್ಯದಲ್ಲಿ ಕರ್ಮಬಲದಲ್ಲಿ ಹುಟ್ಟಿದ\nಚೌರಾಶಿ ಜೀವರಾಶಿಗಳಲ್ಲಿಲ್ಲ.\nಪಂಚೇಂದ್ರಿಯಪ್ರೀತಿಯಿಂದ ನಡೆವ ಪ್ರಾಣಿಗಳೆಲ್ಲರು\nಲಿಂಗವನರಿಯದೆ ಕಾಲಚಕ್ರ ಕರ್ಮಚಕ್ರ ಪ್ರಳಯಚಕ್ರಕ್ಕೊಳಗಾದರು.\nಸೌರಾಷ್ಟ್ರ ಸೋಮೇಶ್ವರಲಿಂಗವ ಪೂಜಿಸಬಂದು,ಲಿಂಗದ ಮರೆದ ಕಾರಣ. \n"
}