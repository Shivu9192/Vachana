{
    "id": "8962", 
    "vachana": "ಪಂಚಬ್ರಹ್ಮದಿಂದುದಯಿಸಿದ\nನಂದೆ ಭದ್ರೆ \n  ಸುಶೀಲೆ ಸುಮನೆ ಎಂಬ ಪಂಚಗೋವುಗಳಿಂ\nಭೂತಿ ಭಸಿತ ಭಸ್ಮಕ್ಷಾರ ರಕ್ಷೆಯಿಂದ ಪಂಚನಾಮವಾಯಿತ್ತು.\nಅದೆಂತೆಂದಡೆ:\nಶಿವಜ್ಞಾನಸುಖದ ಮಹದೈಶ್ವರ್ಯರೂಪದಿಂ ಭೂತಿಯಾಯಿತ್ತು.\nಸಕಲಕಾಮಂಗಳ ಬಯಕೆಯ ಸುಟ್ಟು ನಿಃಕಾಮರೂಪದಿಂ ಭಸಿತವಾಯಿತ್ತು.\nಪೂರ್ವಕರ್ಮಗಳನುರಪಿ ನಿಃಕರ್ಮರೂಪದಿಂ ಭಸ್ಮವಾಯಿತ್ತು. \nಮಲಮಾಯೆಯ ಕಳೆವುದರಿಂ ಕ್ಷಾರವಾಯಿತ್ತು.\nಭೂತಪ್ರೇತಪಿಶಾಚಂಗಳ ಹೊದ್ದಲೀಯದಿರ್ಪುದರಿಂ ರಕ್ಷೆಯಾಯಿತ್ತು.\nಇಂತಪ್ಪ ವಿಭೂತಿಯ ಮಹಾತ್ಮೆಯನರಿತು,\nನೀನೊಲಿದ ವಿಭೂತಿಯ \n  ಧರಿಸಿ ಬದುಕಿದೆನಯ್ಯಾಸೌರಾಷ್ಟ್ರ ಸೋಮೇಶ್ವರಾ. \n"
}