{
    "id": "26", 
    "vachana": "<font>1068<br/>ಮಾಯೆಯಿಂದಾದ ಸಂಸಾರದಡವಿಯೊಳಗೆ ತಿರಿಗಿ ತಿರಿಗಿ ಘಾಸಿಯಾಗಿ,<br/>ಈಷಣತ್ರಯವೆಂಬ ಮೋಹಿನಿಯ ಕೈವಶವಾಗಿ,<br/>ಅರಿಗಳೊಡನೆ ಪುದುವಾಳಾಗಿ,<br/>ಆಶೆಯಾಮಿಷ ತಾಮಸಂಗಳಿಂದ ನೊಂದು,<br/>ತಾಪತ್ರಯಗಳಿಂದ ಬೆಂದು,<br/>ಸಂಸಾರ ಸರ್ವಮುಖವಾಗಿ ನುಂಗಿ ಉಗುಳುತ್ತಿರಲೆಂತಕ್ಕೆ<br/>ನಿಮ್ಮ ನೆನಹೆಂಬ ಕಿಚ್ಚು  ಭವಾರಣ್ಯವ ಸುಡಲು,<br/>ಕರ್ಮದ ಕೈಬೆಂದು ಮಾಯಾಪಾಶವುರಿದು,<br/>ಮಲ ನಿರ್ಮಲವಾಗಿ, ಬಿಂದು  ಭುವನವ ಹೊದ್ದದೆ,<br/>ತೀರೋಧಾನ ನಿರೋಧಾನವೆಯ್ದಿ,ನಿಮ್ಮಲ್ಲಿ ಅಚ್ಚೊತ್ತಿದಂತಿರಿಸಯ್ಯಾ ಸೌರಾಷ್ಟ್ರ ಸೋಮೇಶ್ವರಾ.</font>"
}