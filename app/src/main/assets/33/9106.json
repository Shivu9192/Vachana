{
    "id": "9106", 
    "vachana": "<font>1148<br/>ಹಾಲ ಹಿಡಿದು ಬೆಣ್ಣೆಯನರಸಲುಂಟೆ ?<br/>ಲಿಂಗವ ಹಿಡಿದು ಪುಣ್ಯತೀರ್ಥಕ್ಕೆ ಹೋಗಲುಂಟೆ ?<br/>ಲಿಂಗತೀರ್ಥಪ್ರಸಾದವ ಕೊಂಡು<br/>ಅನ್ಯಬೋಧೆ ಅನ್ಯಶಾಸ್ತ್ರಕ್ಕೆ ಹಾರೈಸಲೇಕೆ ?<br/>ಇಷ್ಟಲಿಂಗವಿದ್ದಂತೆ ಸ್ಥಾವರಲಿಂಗಕ್ಕೆ ಶರಣೆಂದೆನಾದಡೆ,<br/>ತಡೆಯದೆ ಹುಟ್ಟಿಸುವ ಶ್ವಾನನ ಗರ್ಭದಲ್ಲಿ.<br/>ಅದೆಂತೆಂದಡೆ:<br/>ಇಷ್ಟಲಿಂಗಮವಿಶ್ವಸ್ಯ ತೀರ್ಥಲಿಂಗಂ ತು ಯೋ ಭಜೇತ್ †<br/>ಶುನಾಂ ಯೋನಿಃ ಶತಂ ಗತ್ವಾ ಚಂಡಾಲಗೃಹಮಾವಿಶೇತ್ ††<br/>ಎಂದುದಾಗಿ, ಗುರು ಕೊಟ್ಟ  ಲಿಂಗದಲ್ಲಿ<br/>ಎಲ್ಲಾ ತೀರ್ಥಂಗಳೂ ಎಲ್ಲಾ ಕ್ಷೇತ್ರಂಗಳೂ ಇದ್ದಾವೆಂದು<br/>ಭಾವಿಸಿ ಮುಕ್ತರಪ್ಪುದಯ್ಯಾ.<br/>ಇಂತಲ್ಲದೆ ಗುರು ಕೊಟ್ಟ  ಲಿಂಗವ ಕಿರಿದುಮಾಡಿ,<br/>ತೀರ್ಥಲಿಂಗವ ಹಿರಿದುಮಾಡಿ ಹೋದವಂಗೆಅಘೋರನರಕ ತಪ್ಪದು ಕಾಣಾ, ಸೌರಾಷ್ಟ್ರ ಸೋಮೇಶ್ವರಾ.</font>"
}