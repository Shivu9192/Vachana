{
    "id": "9030", 
    "vachana": "ಮುನ್ನ ಮುನ್ನ ತಾನೆ ಸ್ವಯಂಭು.\nಸೌರಾಷ್ಟ್ರವೆಂಬ ಅಂಗಕ್ಕೆ ಪ್ರಾಣವಾಗಿ, ಸೌರಾಷ್ಟ್ರ ಪತಿಯಾದ.\nಪಂಚೇಂದ್ರಿಯಂಗಳೆಂಬ ಐಮುಖವಪ್ಪ ಹುಲಿಗೆರೆಯಲ್ಲಿ ನೆಲಸಿ\nಹುಲಿಗೆರೆಯರಸನಾದ,\nಸತ್ಯಸ್ವರೂಪನು ತಾನೆ ಆದ ಕಾರಣ\nಸತ್ಯವೆಂಬ ಸೀಮೆಯಲ್ಲಿರ್ಪನಾಗಿ.\nಇದಕ್ಕೆ ಶ್ರುತಿ:\nತ್ವಂ ಸತ್ಯರೂಪಸ್ತವ \n  ಸತ್ಯಂ ತ್ವಂ ನಿತ್ಯರೂಪಸ್ತವ \n  ನಿತ್ಯಂ †\nತ್ವಂ ವಿಶ್ವರೂಪಸ್ತವ \n  ವಿಶ್ವಂ ತ್ವಂ ವಿಶ್ವದೇವಸ್ತವ \n  ದೇವಃ ††\nಇಂತೆಂದುದಾಗಿ,\nಸತ್ಯನೂ ನಿತ್ಯನೂ ಕರ್ತನೂ ದೇವನೂ ತಾನೆಯಾಗಿಸೌರಾಷ್ಟ್ರ ಸೋಮೇಶ್ವರನೆಲ್ಲೆಡೆಯಲೆಡೆದೆರಹಿಲ್ಲ.\n"
}