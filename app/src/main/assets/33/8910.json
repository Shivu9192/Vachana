{
    "id": "8910", 
    "vachana": "ತನುಮನಧನ ತನ್ನವೆಂಬ ಬಳಕೆಯಳಿದು,\nಹಿಡಿವಲ್ಲಿ ಬಿಡುವಲ್ಲಿ ತಾನೆಂಬ ಭಾವ ತಲೆದೋರದೆ\nಶಿವನೆ ಸ್ವಾಮಿಯೆಂದು ಒಡೆಯರೊಡವೆಯ ಒಡೆಯರಿಗೊಪ್ಪಿಸುವಾಳಿನಂತೆ\nತನುಮನಧನವ ಗುರುಲಿಂಗಜಂಗಮಕ್ಕೆ ಜ್ಞಾನದ ಕರದಲ್ಲಿ ನೀಡಿ,\nಲಿಂಗದಲ್ಲಿ ಏನೊಂದುವ ಬಯಸದೆ,\nನಿರುಪಾಧಿಕ ದಾಸೋಹಿ ತಾನಾಗಿ,\nಖ್ಯಾತಿಲಾಭದ ಪೂಜೆಯ ಹೊಗದೆ,\nಶಿವಶರಣರಲ್ಲಿ ಗೆಲ್ಲವಳಿದು ಸೋಲವಳವಟ್ಟು, ಹಮ್ಮಳಿದು ವಿನಯಗುಂದದೆ\nಅಂಗಭೀತಿ ಮಾನಭೀತಿ ಪ್ರಾಣಭೀತಿಯ ಬಿಟ್ಟು, ನಿರ್ಭೀತಿಯಳವಟ್ಟು\nಆನು ನಿಮ್ಮೊಳು ಎರಡಳಿದಿರ್ಪಂತಿರಿಸಯ್ಯಾಸೌರಾಷ್ಟ್ರ ಸೋಮೇಶ್ವರಾ. \n"
}