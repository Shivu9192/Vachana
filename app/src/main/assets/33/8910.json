{
    "id": "10", 
    "vachana": "<font>952<br/>ತನುಮನಧನ ತನ್ನವೆಂಬ ಬಳಕೆಯಳಿದು,<br/>ಹಿಡಿವಲ್ಲಿ ಬಿಡುವಲ್ಲಿ ತಾನೆಂಬ ಭಾವ ತಲೆದೋರದೆ<br/>ಶಿವನೆ ಸ್ವಾಮಿಯೆಂದು ಒಡೆಯರೊಡವೆಯ ಒಡೆಯರಿಗೊಪ್ಪಿಸುವಾಳಿನಂತೆ<br/>ತನುಮನಧನವ ಗುರುಲಿಂಗಜಂಗಮಕ್ಕೆ ಜ್ಞಾನದ ಕರದಲ್ಲಿ ನೀಡಿ,<br/>ಲಿಂಗದಲ್ಲಿ ಏನೊಂದುವ ಬಯಸದೆ,<br/>ನಿರುಪಾಧಿಕ ದಾಸೋಹಿ ತಾನಾಗಿ,<br/>ಖ್ಯಾತಿಲಾಭದ ಪೂಜೆಯ ಹೊಗದೆ,<br/>ಶಿವಶರಣರಲ್ಲಿ ಗೆಲ್ಲವಳಿದು ಸೋಲವಳವಟ್ಟು, ಹಮ್ಮಳಿದು ವಿನಯಗುಂದದೆ<br/>ಅಂಗಭೀತಿ ಮಾನಭೀತಿ ಪ್ರಾಣಭೀತಿಯ ಬಿಟ್ಟು, ನಿರ್ಭೀತಿಯಳವಟ್ಟು<br/>ಆನು ನಿಮ್ಮೊಳು ಎರಡಳಿದಿರ್ಪಂತಿರಿಸಯ್ಯಾಸೌರಾಷ್ಟ್ರ ಸೋಮೇಶ್ವರಾ. </font>"
}