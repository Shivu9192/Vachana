{
    "id": "15174", 
    "vachana": "<font>859<br/>ಷಡ್ವಿಧ ಚಕ್ರಂಗಳಿಲ್ಲದಂದು,<br/>ಷಡ್ವಿಧ ಮೂರ್ತಿಗಳಿಲ್ಲದಂದು,<br/>ಷಡ್ವಿಧ ಲಿಂಗಂಗಳಿಲ್ಲದಂದು,<br/>ಷಡ್ವಿಧ ಶಕ್ತಿಗಳಿಲ್ಲದಂದು,<br/>ಷಡ್ವಿಧ ಭಕ್ತಿಯಿಲ್ಲದಂದು,<br/>ಷಡ್ವಿಧ ಹಸ್ತಂಗಳಿಲ್ಲದಂದು,<br/>ಷಡ್ವಿಧ ಕಲೆಗಳಿಲ್ಲದಂದು,<br/>ಇವೇನೇನೂ ಇಲ್ಲದಂದು, ಅತ್ತತ್ತಲೆ.<br/>ಅಕಾರ ಉಕಾರ ಮಕಾರಗಳಿಲ್ಲದಂದು,<br/>ನಾದ ಬಿಂದು  ಕಲೆಗಳಿಲ್ಲದಂದು,<br/>ಗುರು ಲಿಂಗ ಜಂಗಮವಿಲ್ಲದಂದು,<br/>ಇಷ್ಟ ಪ್ರಾಣ ಭಾವಂಗಳಿಲ್ಲದಂದು,<br/>ಧ್ಯಾನ ಧಾರಣ ಸಮಾಧಿಗಳಿಲ್ಲದಂದು,<br/>ನಾಮ ರೂಪ ಕ್ರಿಯೆಗಳಿಲ್ಲದಂದು,<br/>ಇವೇನೇನೂ ಇಲ್ಲದಂದು, ಅತ್ತತ್ತಲೆ.<br/>ಮನ ನಿರ್ಮನಂಗಳಿಲ್ಲದಂದು,<br/>ಭಾವ ನಿರ್ಭಾವಂಗಳಿಲ್ಲದಂದು,<br/>ಜ್ಞಾನ ಮಹಾಜ್ಞಾನಂಗಳಿಲ್ಲದಂದು,<br/>ಶಬ್ದ ನಿಃಶಬ್ದಂಗಳಿಲ್ಲದಂದು,<br/>ಆತ್ಮ ನಿರಾತ್ಮಂಗಳಿಲ್ಲದಂದು,<br/>ನಾನು ನೀನಿಲ್ಲದಂದು, ಅತ್ತತ್ತಲೆ.<br/>ಮಹಾಘನ ಅಗಮ್ಯ  ಅಗೋಚರ  ಅಪ್ರಮಾಣ<br/>ನಿರಾಕುಳ ನಿರಂಜನ  ನಿರ್ಭರಿತ ನಿಃಶೂನ್ಯ<br/>ಅಪರಂಪರ ನಿಷ್ಕಲಲಿಂಗ ತಾನೇ ನೋಡಾಝೇಂಕಾರ ನಿಜಲಿಂಗಪ್ರಭುವೆ.</font>"
}