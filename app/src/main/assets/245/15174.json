{
    "id": "/15174", 
    "vachana": "ಷಡ್ವಿಧ ಚಕ್ರಂಗಳಿಲ್ಲದಂದು,\nಷಡ್ವಿಧ ಮೂರ್ತಿಗಳಿಲ್ಲದಂದು,\nಷಡ್ವಿಧ ಲಿಂಗಂಗಳಿಲ್ಲದಂದು,\nಷಡ್ವಿಧ ಶಕ್ತಿಗಳಿಲ್ಲದಂದು,\nಷಡ್ವಿಧ ಭಕ್ತಿಯಿಲ್ಲದಂದು,\nಷಡ್ವಿಧ ಹಸ್ತಂಗಳಿಲ್ಲದಂದು,\nಷಡ್ವಿಧ ಕಲೆಗಳಿಲ್ಲದಂದು,\nಇವೇನೇನೂ ಇಲ್ಲದಂದು, ಅತ್ತತ್ತಲೆ.\nಅಕಾರ ಉಕಾರ ಮಕಾರಗಳಿಲ್ಲದಂದು,\nನಾದ \n  ಕಲೆಗಳಿಲ್ಲದಂದು,\nಗುರು ಲಿಂಗ ಜಂಗಮವಿಲ್ಲದಂದು,\nಇಷ್ಟ ಪ್ರಾಣ ಭಾವಂಗಳಿಲ್ಲದಂದು,\nಧ್ಯಾನ ಧಾರಣ ಸಮಾಧಿಗಳಿಲ್ಲದಂದು,\nನಾಮ ರೂಪ ಕ್ರಿಯೆಗಳಿಲ್ಲದಂದು,\nಇವೇನೇನೂ ಇಲ್ಲದಂದು, ಅತ್ತತ್ತಲೆ.\nಮನ ನಿರ್ಮನಂಗಳಿಲ್ಲದಂದು,\nಭಾವ ನಿರ್ಭಾವಂಗಳಿಲ್ಲದಂದು,\ne್ಞನ ಮಹಾe್ಞನಂಗಳಿಲ್ಲದಂದು,\nಶಬ್ದ ನಿಃಶಬ್ದಂಗಳಿಲ್ಲದಂದು,\nಆತ್ಮ ನಿರಾತ್ಮಂಗಳಿಲ್ಲದಂದು,\nನಾನು ನೀನಿಲ್ಲದಂದು, ಅತ್ತತ್ತಲೆ.\nಮಹಾಘನ \n  \n  ಅಪ್ರಮಾಣ\nನಿರಾಕುಳ \n  ನಿರ್ಭರಿತ ನಿಃಶೂನ್ಯ\nಅಪರಂಪರ ನಿಷ್ಕಲಲಿಂಗ ತಾನೇ ನೋಡಾಝೇಂಕಾರ ನಿಜಲಿಂಗಪ್ರಭುವೆ.\n"
}