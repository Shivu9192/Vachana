{
    "id": "/15451", 
    "vachana": "ನಿಃಕಲಶಿವತತ್ವದಿಂದ e್ಞನಚಿತ್ತು ಉದಯಿಸಿತ್ತು ನೋಡಾ.\nಆ e್ಞನಚಿತ್ತುವಿನಿಂದ\nಅಕಾರ ಉಕಾರ ಮಕಾರವೆಂದು ಈ ಮೂರು ಬೀಜಾಕ್ಷರ;\nಅಕಾರವೇ ನಾದ, ಉಕಾರವೇ ಬಿಂದು, ಮಕಾರವೇ ಕಲೆ.\nಈ \n  \n  ಕಲೆಗೆ ಪ್ರಕೃತಿಯೇ ಆಧಾರ.\nಪ್ರಕೃತಿಗೆ ಪ್ರಾಣವೇ ಆಧಾರ, ಪ್ರಾಣಕ್ಕೆ ಲಿಂಗವೇ ಆಧಾರ.\nಲಿಂಗಕ್ಕೆ ಶಿವಶಕ್ತಿ ಆದಿಯಾಗಿ ಓಂಕಾರವಾಯಿತ್ತು ನೋಡಾ.\nಆ ಓಂಕಾರವೇ ಅಖಂಡ ಪರಿಪೂರ್ಣ ಗೋಳಕಾಕಾರ\nತೇಜೋಮಯವಪ್ಪ ಮಹಾಲಿಂಗ ತಾನೇ ನೋಡಾ,ಝೇಂಕಾರ ನಿಜಲಿಂಗಪ್ರಭುವೆ.\n"
}