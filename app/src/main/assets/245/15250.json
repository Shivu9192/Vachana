{
    "id": "15250", 
    "vachana": "<font>935<br/>ಆದಿ ಅನಾದಿ ಇಲ್ಲದಂದು, ಸುರಾಳ  ನಿರಾಳ  ಇಲ್ಲದಂದು,<br/>ಶೂನ್ಯ ನಿಃಶೂನ್ಯ ಇಲ್ಲದಂದು,<br/>ನಾದ ಬಿಂದು  ಕಲೆಗಳಿಲ್ಲದಂದು,<br/>ನಾಮ ರೂಪ ಕ್ರಿಯೆಗಳಿಲ್ಲದಂದು,<br/>ಇವೇನೇನೂ ಇಲ್ಲದಂದು, ಅತ್ತತ್ತಲೆ.<br/>ನಿರವಯಲಿಂಗವು ತಾನೇ ನೋಡಾ.<br/>ಆ ಲಿಂಗದ ಚಿದ್ವಿಲಾಸದಿಂದ ನಿರಂಜನನಾದ.<br/>ಆ ನಿರಂಜನನ ಸಂಗದಿಂದ ನಿರಾಕುಳನಾದ.<br/>ಆ ನಿರಾಕುಳವೆ ಚಿದ್ಬ್ರಹ್ಮವೆನಿಸಿತ್ತು.<br/>ಆ ಚಿದ್ಬ್ರಹ್ಮ ಒಂದೇ ಮೂರು ತೆರನಾಯಿತ್ತು.<br/>ಆ ಮೂರೇ ಆರು ತೆರನಾಯಿತ್ತು.<br/>ಆರೇ ಮೂವತ್ತಾರು ತೆರನಾಯಿತ್ತು.<br/>ಚಿದ್ಬ್ರಹ್ಮವೆ ಚಿತ್ತವೆನಿಸಿತ್ತು.<br/>ಆ ಚಿತ್ತವೆ ಸತ್ತು ಚಿತ್ತಾನಂದನಿತ್ಯಪರಿಪೂರ್ಣವೆಂಬ<br/>ಐದಂಗವನಂಗೀಕರಿಸಿಕೊಂಡು<br/>ಪರವಶದಲ್ಲಿ ನಿಂದು, ಪರಕೆ ಪರವನೆಯ್ದಿದ<br/>ಮಹಾಬ್ರಹ್ಮವೆನಿಸಿತ್ತು ನೋಡಾಝೇಂಕಾರ ನಿಜಲಿಂಗಪ್ರಭುವೆ.</font>"
}