{
    "id": "15260", 
    "vachana": "ಆದಿಯ ಸಂಗದಿಂದ ಆದವನಲ್ಲ,\nಅನಾದಿಯ ಸಂಗದಿಂದ ಆದವನಲ್ಲ,\nಆದಿ ಅನಾದಿಯನೊಳಗೊಂಡು\nತಾನು ತಾನಾಗಿರ್ದನಯ್ಯ ಆ ಶರಣನು.\nಆಧಾರವಿಡಿದು ಭಕ್ತನಾಗಿ,\nಆಚಾರಲಿಂಗವ ನೆಲೆಯಂಗೊಂಡುದೆ ಆಚಾರಲಿಂಗವೆಂಬೆನಯ್ಯ.\nಸ್ವಾಧಿಷ್ಠಾನವಿಡಿದು ಮಹೇಶ್ವರನಾಗಿ\nಗುರುಲಿಂಗವ ನೆಲೆಯಂಗೊಂಡುದೆ ಶಿವಲಿಂಗವೆಂಬೆನಯ್ಯ.\nಮಣಿಪೂರಕವಿಡಿದು ಪ್ರಸಾದಿಯಾಗಿ\nಶಿವಲಿಂಗವ ನೆಲೆಯಂಗೊಂಡುದೆ ಶಿವಲಿಂಗವೆಂಬೆನಯ್ಯ.\nಅನಾಹತವಿಡಿದು ಪ್ರಾಣಲಿಂಗಿಯಾಗಿ\nಜಂಗಮಲಿಂಗವ ನೆಲೆಯಂಗೊಂಡುದೆ ಜಂಗಮಲಿಂಗವೆಂಬೆನಯ್ಯ.\nವಿಶುದ್ಧಿವಿಡಿದು ಶರಣನಾಗಿ\nಪ್ರಸಾದಲಿಂಗವ ನೆಲೆಯಂಗೊಂಡುದೆ ಪ್ರಸಾದಲಿಂಗವೆಂಬೆನಯ್ಯ.\nಆe್ಞÉೀಯವಿಡಿದು ಐಕ್ಯನಾಗಿ\nಮಹಾಲಿಂಗವ ನೆಲೆಯಂಗೊಂಡುದೆ ಮಹಾಲಿಂಗವೆಂಬೆನಯ್ಯ.\nಬ್ರಹ್ಮರಂಧ್ರವಿಡಿದು ಮಹಾe್ಞನಿಯಾಗಿ\nಚಿಲ್ಲಿಂಗವ ನೆಲೆಯಂಗೊಂಡುದೆ ಚಿಲ್ಲಿಂಗವೆಂಬೆನಯ್ಯ.\nಶಿಖಾವಿಡಿದು ಸ್ವಯe್ಞನಿಯಾಗಿ\nಚಿದಾನಂದಲಿಂಗವ ನೆಲೆಯಂಗೊಂಡುದೆ ಚಿದಾನಂದಲಿಂಗವೆಂಬೆನಯ್ಯ.\nಪಶ್ಚಿಮವಿಡಿದು ನಿರಂಜನನಾಗಿ\nಚಿನ್ಮಯಲಿಂಗವ ನೆಲೆಯಂಗೊಂಡುದೆ ಚಿನ್ಮಯಲಿಂಗವೆಂಬೆನಯ್ಯ.\nಅಣುಚಕ್ರವಿಡಿದು ಪರಿಪೂರ್ಣನಾಗಿ\nಓಂಕಾರಲಿಂಗವ ನೆಲೆಯಂಗೊಂಡುದೆ ಓಂಕಾರಲಿಂಗವೆಂಬೆನಯ್ಯ.\nನಿಷ್ಪತಿವಿಡಿದು ನಿಃಕಲನಾಗಿ\nನಿರವಯಲಿಂಗವ ನೆಲೆಯಂಗೊಂಡುದೆ ನಿರವಯಲಿಂಗವೆಂದೆಂಬೆನಯ್ಯ.\nಇಂತಪ್ಪ ಸುಖವ ನಿಮ್ಮಮಹಾಶರಣರೆ ಬಲ್ಲರಲ್ಲದೆ\nಉಳಿದಾದವರು ಇವರೆತ್ತ ಬಲ್ಲರಯ್ಯ,ಝೇಂಕಾರ ನಿಜಲಿಂಗಪ್ರಭುವೆ.\n"
}