{
    "id": "/15343", 
    "vachana": "ಆಧಾರವೆಂಬ ಹಾವುಗೆಯ ಮೆಟ್ಟಿ,\nವಿಷಯ ವ್ಯಸನಂಗಳೆಂಬ ಸರ್ಪಳಿಯಂ ಹಾಕಿ,\nಜನನ ಮರಣಂಗಳೆಂಬ ಜಂಗವ ಕಟ್ಟಿ,\nಸಲಿಲವೆಂಬ ಕೌಪವ ಹಾಕಿ,\nನಿರ್ಧಾರವೆಂಬ ಕಟಿಯಂ ಧರಿಸಿ,\nಅಷ್ಟಮದಂಗಳೆಂಬ ಯೋಗವಟ್ಟಿಗೆಯಂ ಹಾಕಿ,\nಕುಂಡಲಿಯೆಂಬ ನಾಗಬೆತ್ತಮಂ ಪಿಡಿದು,\nಭಾವವೆಂಬ ಕಪನಿಯಂ ಧರಿಸಿ,\nಚಂದ್ರಸೂರ್ಯಾದಿಗಳೆಂಬ ಸರವ ಹಾಕಿ,\nಓಂಕಾರವೆಂಬ ಪಾವಡವ ಸುತ್ತಿ,\nಹೃದಯಧಾರಣವೆಂಬ ಸೆಜ್ಜೆಯಂ ಮಾಡಿ,\nಕಂಠಸ್ಥಾನವೆಂಬ ಶಿವದಾರವಂ ಮಾಡಿ,\nಮಹಾಲಿಂಗವೆಂಬ ಮೂರ್ತಿಯಂ ನೆಲೆಗೊಳಿಸಿ,\nಆ ಲಿಂಗಕ್ಕೆ ಸಜ್ಜನವೆಂಬ \n  ನೀಡಿ,\nಅಂತರಂಗದ ಬೆಳಗಿನ ಚಿದ್ವಿಭೂತಿಯಂ ಧರಿಸಿ,\nನಿರ್ಮಲವೆಂಬ ಗಂಧವನೊರೆದು,\nಸುe್ಞನವೆಂಬ ಅಕ್ಷತೆಯನಿಟ್ಟು,\nನಿರ್ಭಾವವೆಂಬ ಪತ್ರಿಯನೇರಿಸಿ,\nನಿದ್ರ್ವಂದ್ವವೆಂಬ ಧೂಪವ ತೋರಿ,\nಆ ಲಿಂಗಕ್ಕೆ ಒಬ್ಬ ಸತಿಯಳು\nಭಕ್ತನೆಂಬ ಅಡ್ಡಣಿಗೆಯ ಮೇಲೆ ಮಾಹೇಶ್ವರನೆಂಬ ಹರಿವಾಣವನಿಕ್ಕಿ,\nಮಹಾಪ್ರಸಾದವ ನೆಲೆಯಂಗೊಂಡು,\nಪ್ರಾಣಲಿಂಗಿಯೆಂಬ ತುಪ್ಪವನೆರೆದು,\nಶರಣನೆಂಬ ಸಕ್ಕರೆಯಂ ತಳೆದು,\nಆ ಸತಿಯಳು ಆ ಲಿಂಗಕ್ಕೆ ನೈವೇದ್ಯವ ತೋರುತಿರ್ಪಳು ನೋಡಾ !\nಆ ಲಿಂಗಕ್ಕೆ ನಾದವಾಲಗವಂ ಮಾಡುವುದ ಕಂಡೆನಯ್ಯ.\nಅದು ಹೇಗೆಂದಡೆ- ಬ್ರಹ್ಮಂಗೆ ತಾಳ, ವಿಷ್ಣುವಿಂಗೆ ವೇಣು,\nರುದ್ರಂಗೆ ಮೃದಂಗ, ಈಶ್ವರಂಗೆ ಉಪಾಂಗ, ಸದಾಶಿವಂಗೆ ಗಾಯನ,\nಈ ಐವರು ನಾದದ ವಾಲಗವ ಮಾಡುವುದ ಕಂಡೆನಯ್ಯ.\nಆದಿಶಕ್ತಿ ಮಂತ್ರಶಕ್ತಿ ಕ್ರಿಯಾಶಕ್ತಿ ಇಚ್ಫಾಶಕ್ತಿ e್ಞನಶಕ್ತಿ\nಈ ಐವರೂ ನಾಂಟ್ಯವನಾಡುತಿರ್ಪರು ನೋಡಾ !\nನವನಾಳದಲ್ಲಿ ನವಮೂರ್ತಿಗಳು\nನವದೀಪವ ನವಧೂಪವ ಬೆಳಗುತಿರ್ಪರು ನೋಡಾ !\nಸೋಪಾನವಿಡಿದು ಪ್ರಣವಬೆಳಗಿನೊಳು ಸುಳಿದಾಡುವ ಜಂಗಮಕ್ಕೆ\nಓಂ ನಮೋ ಓಂ ನಮೋ ಓಂ ನಮೋಎನುತಿರ್ದೆನಯ್ಯ ಝೇಂಕಾರ ನಿಜಲಿಂಗಪ್ರಭುವೆ.\n"
}