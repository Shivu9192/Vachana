{
    "id": "/15876", 
    "vachana": "ನಿರಾಮಯವೆಂಬ ಭಕ್ತನ ಅಂಗದಲ್ಲಿ\nಝೇಂಕಾರವೆಂಬ ಜಂಗಮವು ಜಂಗಿಟ್ಟು ನಡೆಯಲೊಡನೆ\nನಿರಂಜನವಾಯಿತ್ತು.\nಆ ನಿರಂಜನದೊಡನೆ ನಿರಾಕಾರವಾಯಿತ್ತು.\nಆ ನಿರಕಾರದೊಡನೆ ಆಕಾರಲಿಂಗವಾಗಿ,\nಮಂತ್ರಘೋಷವ ಘೋಷಿಸುತಿರ್ಪುದು ನೋಡಾ.\nಆ ಲಿಂಗದ ಬೆಳಗಿನೊಳಗೆ ನಾದಪ್ರಭೆ, ಬಿಂದುಪ್ರಭೆ, ಕಳಾಪ್ರಭೆ\nಇಂತೀ ತ್ರಿವಿಧಪ್ರಭೆಗಳು ಒಂದೊಂದು ಎರಡೆರಡಾಗಿ\nಆರುತೆರನಾಯಿತ್ತು ನೋಡಾ.\nನಾದಪ್ರಭೆಯು ಭಕ್ತ-ಮಹೇಶ್ವರ,\nಬಿಂದು ಪ್ರಭೆಯು ಪ್ರಸಾದಿ-ಪ್ರಾಣಲಿಂಗಿ,\nಕಳಾಪ್ರಭೆಯು ಶರಣ-ಐಕ್ಯ.\nಇಂತೀ ಷಡ್ವಿಧಮೂರ್ತಿಗಳಿಗೆ ಷಡ್ವಿಧಲಿಂಗವು.\nಅವು ಆವಾವುಯೆಂದೊಡೆ:\nಆಚಾರಲಿಂಗ ಗುರುಲಿಂಗ ಶಿವಲಿಂಗ ಜಂಗಮಲಿಂಗ ಪ್ರಸಾದಿಲಿಂಗ ಮಹಾಲಿಂಗ.\nಈ ಷಡ್ವಿಧಲಿಂಗಕು ಷಡ್ವಿಧ ಶಕ್ತಿಯರು\nಅವು ಆವಾವುಯೆಂದೊಡೆ:\nಕ್ರಿಯಾಶಕ್ತಿ, e್ಞನಶಕ್ತಿ, ಇಚ್ಫಾಶಕ್ತಿ, ಆದಿಶಕ್ತಿ, ಪರಾಶಕ್ತಿ, ಚಿತ್‍ಶಕ್ತಿ.\nಇಂತೀ ಶಕ್ತಿಯರಿಗೂ ಷಡ್ವಿಧಭಕ್ತಿ.\nಅವು ಆವಾವುಯೆಂದೊಡೆ:\nಸದ್ಭಕ್ತಿ, ನೈಷ್ಠಿಭಕ್ತಿ, ಸಾವಧಾನಭಕ್ತಿ, ಅನುಭಾವಭಕ್ತಿ, ಸಮರತಿಭಕ್ತಿ,\nಸಮರಸಭಕ್ತಿ.\nಈ ಷಡ್ವಿಧ ಭಕ್ತಿಗೂ ಷಡ್ವಿಧಹಸ್ತ.\nಅವು ಆವಾವುಯೆಂದೊಡೆ:\nಸುಚಿತ್ತಹಸ್ತ, ಸುಬುದ್ಧಿಹಸ್ತ, ನಿರಹಂಕಾರಹಸ್ತ,\nಸುಮನಹಸ್ತ, ಸುe್ಞನಹಸ್ತ, ನಿರ್ಭಾವಹಸ್ತ,\nಈ ಷಡ್ವಿಧಹಸ್ತಗಳಿಗೂ ಷಡ್ವಿಧ ಕಲೆಗಳು.\nಅವು ಆವಾವುಯೆಂದೊಡೆ:\nನಿವೃತ್ತಿಕಲೆ, ಪ್ರತಿಷ್ಠಕಲೆ, ವಿದ್ಯಾಕಲೆ, ಶಾಂತಿಕಲೆ, ಶಾಂತ್ಯತೀತಕಲೆ,\nಶಾಂತ್ಯತೀತೋತ್ತರ ಕಲೆ.\nಈ ಷಡ್ವಿಧಕಲೆಗಳಿಗೂ ಷಡ್ವಿಧಪರಂಗಳು.\nಅವು ಆವಾವುಯೆಂದೊಡೆ:\nಶುದ್ಧe್ಞನವೇ ಪರ, ಬದ್ಧe್ಞನವೇ ಪರ, ನಿರ್ಮಲe್ಞನವೇ ಪರ,\nಮನೋe್ಞನವೇ ಪರ, ಸುe್ಞನವೇ ಪರ, ಪರಮe್ಞನವೇ ಪರ.\nಈ ಷಡ್ವಿಧಪರಗಳಿಂದತ್ತತ್ತ ಮಹಾe್ಞನದ ಬೆಳಗು,\nಸ್ವಯe್ಞನದ ತಂಪು, ನಿರಂಜನದ ಸುಖ.\nಆ ನಿರಂಜನದ ಸುಖದೊಳಗೆ ಸುಳಿದಾಡುವ ಝೇಂಕಾರವೆಂಬ ಜಂಗಮವ\nನಿರಾಮಯವೆಂಬ ಭಕ್ತನೇ ಬಲ್ಲ ನೋಡಾಝೇಂಕಾರ ನಿಜಲಿಂಗಪ್ರಭುವೆ.\n"
}