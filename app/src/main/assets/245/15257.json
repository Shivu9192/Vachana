{
    "id": "/15257", 
    "vachana": "ತನ್ನಿಂದ ತಾನಾದವನು, ಉನ್ಮನಿಯ ಬಾಗಿಲ ಮುಂದೆ ನಿಂದು\nಬತ್ತಲೆಯಾದ ಭಾಮಿನಿಯ ಕರೆದು,\nಮಹಾe್ಞನವೆಂಬ ಹಸ್ತದಿಂದ ಹವಳ \n  ರತ್ನ ಪಚ್ಚೆ\nಮುತ್ತು ಮಾಣಿಕ್ಯದ ಗದ್ದುಗೆಯ ಮೇಲೆ\nಮಹಾಲಿಂಗವೆಂಬ ಮೂರ್ತಿಯ ನೆಲೆಯಂಗೊಳಿಸಿ\nಆ ಲಿಂಗಕ್ಕೆ ಸಜ್ಜನವೆಂಬ ಮಜ್ಜನವ ನೀಡಿ,\nಅಂತರಂಗದ ಬೆಳಗಿನ ಮಹಾ ಚಿದ್ವಿಭೂತಿಯಂ ಧರಿಸಿ,\nನಿರ್ಮಲವೆಂಬ ಗಂಧವನೊರೆದು, ಸುe್ಞನವೆಂಬ ಅಕ್ಷತೆಯನಿಟ್ಟು,\nನಿರ್ಭಾವವೆಂಬ ಪತ್ರಿಯನೇರಿಸಿ, ನಿದ್ರ್ವಂದ್ವವೆಂಬ ಧೂಪವ ತೋರಿ,\nಭಕ್ತನೆಂಬ ಅಡ್ಡಣಿಗೆಯ ಮೇಲೆ,\nಮಹೇಶ್ವರನೆಂಬ ಹರಿವಾಣವನಿಕ್ಕಿ,\nಮಹಾಪ್ರಸಾದವ ನೆಲೆಯಂಗೊಂಡು\nಪ್ರಾಣಲಿಂಗಿಯೆಂಬ ತುಪ್ಪವನೆರೆದು\nಶರಣನೆಂಬ ಸಕ್ಕರೆಯ ತಳೆದು\nಆ ಲಿಂಗಕ್ಕೆ ತೃಪ್ತಿಯನೆಯ್ದಿಸುತಿರ್ಪಳು ನೋಡಾ!\nನವರತ್ನದ ಹರಿವಾಣದೊಳಗೆ ಸಪ್ತದ್ವೀಪಂಗಳ ರಚಿಸಿ\nಓಂ ನಮೋ ಓಂ ನಮೋ, ಓಂ ನಮೋ ಶಿವಾಯಯೆಂದು\nಬೆಳಗುತಿಪ್ಪಳು ನೋಡಾ.ಝೇಂಕಾರ ನಿಜಲಿಂಗಪ್ರಭುವೆ.\n"
}