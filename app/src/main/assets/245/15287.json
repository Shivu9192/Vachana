{
    "id": "15287", 
    "vachana": "<font>972<br/>ಹುಲ್ಲುಮಾರುವ ಹಾವಾಡಿಗಂಗೆ<br/>ಏಳುಮಂದಿ ಮಕ್ಕಳು ಹುಟ್ಟಿದರು ನೋಡಾ !<br/>ಆ ಮಕ್ಕಳ ಕೈಬಾಯೊಳಗೆ ಈರೇಳು  ಲೋಕಂಗಳೆಲ್ಲ<br/>ನಚ್ಚುಮಚ್ಚಾಗಿ ಇರ್ಪವು ನೋಡಾ !<br/>ಆದಿಯ ಲಿಂಗದ ಸಂಗದಿಂದ ಒಬ್ಬಳು ಬಂದು<br/>ಹುಲ್ಲುಮಾರುವ ಹಾವಾಡಿಗನ ಹಿಡಿಯಲು<br/>ಏಳು ಮಂದಿ ಮಕ್ಕಳು ಬಿಟ್ಟು ಹೋದರು ನೋಡಾ !<br/>ಆ ಹಾವಾಡಿಗನ ಕೈಯಲ್ಲಿ ರತ್ನವಿಪ್ಪುದು ನೋಡಾ !<br/>ಆ ರತ್ನವು ನಡುಮಧ್ಯದಲ್ಲಿ ಉಳಿದಿತ್ತು.<br/>ನವನಾಳಕ್ಕೆ ಒಂದೇ ಬೆಳಗಾಯಿತ್ತು ನೋಡಾ !<br/>ಆದಿಯ ಲಿಂಗವ ಕೂಡೆ ಲಿಂಗವಾಯಿತ್ತು,ಅಯ್ಯಾ ಝೇಂಕಾರ ನಿಜಲಿಂಗಪ್ರಭುವೆ.</font>"
}