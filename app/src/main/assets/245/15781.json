{
    "id": "/15781", 
    "vachana": "ಆದಿಯನರಿತು ಭಕ್ತನಾಗಿ,\nಆಚಾರಲಿಂಗವ ನೆಲೆಗೊಂಡುದೆ ಸದ್ಭಕ್ತಿಯೆಂಬೆನಯ್ಯ.\nಮಂತ್ರವನರಿತು ಮಹೇಶ್ವರನಾಗಿ,\nಗುರುಲಿಂಗವ ನೆಲೆಯಂಗೊಂಡುದೆ ನೈಷ್ಠಿಕಭಕ್ತಿಯೆಂಬೆನಯ್ಯ.\nಕ್ರೀಯವನರಿತು ಪ್ರಸಾದಿಯಾಗಿ,\nಶಿವಲಿಂಗವ ನೆಲೆಯಂಗೊಂಡುದೆ ಸಾವಧಾನಭಕ್ತಿಯೆಂಬೆನಯ್ಯ.\nಇಚ್ಫೆಯನರಿತು ಪ್ರಾಣಲಿಂಗಿಯಾಗಿ,\nಜಂಗಮಲಿಂಗವ ನೆಲೆಯಂಗೊಂಡುದೆ ಅನುಭಾವಭಕ್ತಿಯೆಂಬೆನಯ್ಯ.\ne್ಞನವನರಿತು ಶರಣನಾಗಿ,\nಪ್ರಸಾದಲಿಂಗವ ನೆಲೆಯಂಗೊಂಡುದೆ ಅನುಪಮಭಕ್ತಿಯೆಂಬೆನಯ್ಯ.\nಪರವನರಿತು ಐಕ್ಯನಾಗಿ,\nಮಹಾಲಿಂಗವ ನೆಲೆಯಂಗೊಂಡುದೆ ಸಮರಸಭಕ್ತಿಯೆಂಬೆನಯ್ಯ.\nಚಿತ್ತವನರಿತು ನಿಜಲಿಂಗವಾಗಿ,\nಪರಬ್ರಹ್ಮವು ನೆಲೆಯಂಗೊಂಡುದೆ ನಿಷ್ಪತಿಭಕ್ತಿಯೆಂಬೆನಯ್ಯ.\nಇದು ಕಾಣಾ, ಝೇಂಕಾರ ನಿಜಲಿಂಗಪ್ರಭುವೆನಿಮ್ಮ ಶರಣನ ಆಚರಣೆಯು.\n"
}