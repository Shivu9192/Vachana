{
    "id": "5550", 
    "vachana": "<font>1235<br/>ಸಪ್ತೇಳುಸಾಗರಗಳಿಲ್ಲದಂದು, ಅಷ್ಟಕುಲಪರ್ವತಂಗಳಿಲ್ಲದಂದು,<br/>ಸ್ವರ್ಗ ಮತ್ರ್ಯ  ಪಾತಾಳಂಗಳಿಲ್ಲದಂದು,<br/>ರವಿ ಶಶಿಗಳಿಲ್ಲದಂದು, ಆಕಾಶನಿರಾಕಾಶವಿಲ್ಲದಂದು,<br/>ಶೂನ್ಯ ನಿಃಶೂನ್ಯವಿಲ್ಲದಂದು,<br/>ಏನೇನು ಇಲ್ಲದಂದು ತಾನೇ ನಿರಾಳನಾಗಿರ್ದನಯ್ಯ.<br/>ಆ ನಿರಾಳ  ಚಿದ್ವಿಲಾಸದಿಂದ ಒಬ್ಬ ಶಿವನಾದ.<br/>ಆ ಶಿವನ ಅಂತರಂಗದಲ್ಲಿ ಗುರು ಲಿಂಗ ಜಂಗಮವಿಪ್ಪುದು ನೋಡಾ.<br/>ಆ ಶಿವನು ಮತ್ರ್ಯಲೋಕಕೆ ಬಂದು,<br/>ಭಕ್ತ ಮಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯರೆಂಬ<br/>ಷಡ್ವಿಧಮೂರ್ತಿಗಳ ನಿರ್ಮಿಸಿ,<br/>ಭಕ್ತಂಗೆ ಆಚಾರಲಿಂಗವ ಕೊಟ್ಟನಯ್ಯ.<br/>ಮಹೇಶ್ವರಂಗೆ ಗುರುಲಿಂಗವ ಕೊಟ್ಟನಯ್ಯ.<br/>ಪ್ರಸಾದಿಗೆ ಶಿವಲಿಂಗವ ಕೊಟ್ಟನಯ್ಯ.<br/>ಪ್ರಾಣಲಿಂಗಿಗೆ ಜಂಗಮಲಿಂಗವ ಕೊಟ್ಟನಯ್ಯ.<br/>ಶರಣಂಗೆ ಪ್ರಸಾದಲಿಂಗವ ಕೊಟ್ಟನಯ್ಯ.<br/>ಐಕ್ಯಂಗೆ ಮಹಾಲಿಂಗವ ಕೊಟ್ಟನಯ್ಯ.<br/>ಬ್ರಹ್ಮರಂಧ್ರದಲ್ಲಿಪ್ಪ ಸುನಾದ ಚಿತ್ಕಲಾಸ್ವರೂಪವನೆ ತೆಗೆದು<br/>ಕರಸ್ಥಲಕ್ಕೆ ಇಷ್ಟಲಿಂಗವ ಕೊಟ್ಟನಯ್ಯ.<br/>ಮನಸ್ಥಲಕ್ಕೆ ಪ್ರಾಣಲಿಂಗವ ಕೊಟ್ಟನಯ್ಯ.<br/>ಪರಸ್ಥಲಕ್ಕೆ ಭಾವಲಿಂಗವ ಕೊಟ್ಟನಯ್ಯ.<br/>ಆ ಪರಸ್ಥಲಕ್ಕೆ ಭಾವಲಿಂಗವ ಕೊಟ್ಟ  ಕಾರಣ,<br/>ಕರಸ್ಥಲದ ಲಿಂಗಕ್ಕೆ ಗುರುವಾದನಯ್ಯ.<br/>ಮನಸ್ಥಲದ ಲಿಂಗಕ್ಕೆ ಗುರುಲಿಂಗವಾದನಯ್ಯ.<br/>ಪರಸ್ಥಲದ ಲಿಂಗಕ್ಕೆ ಜಂಗಮವಾದನಯ್ಯ.<br/>ಇದು ಕಾರಣ ಇಂತಪ್ಪ ಭೇದವನರಿದು ಆಚರಿಸಬಲ್ಲಾತನೆಇಷ್ಟಲಿಂಗಸಂಬಂಧಿ ಕಾಣಾ, ಝೇಂಕಾರ ನಿಜಲಿಂಗಪ್ರಭುವೆ.</font>"
}