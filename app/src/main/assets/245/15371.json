{
    "id": "15371", 
    "vachana": "ದಶನಾದಗಳು ಇಲ್ಲದಂದು, ಸುನಾದಗಳು ನೆಲೆಗೊಳ್ಳದಂದು,\nಝೇಂಕಾರವು ಮೊನೆದೋರದಂದು,\nಅತ್ತತ್ತಲೆ ನಿಶ್ಚಿಂತ ನಿರಾಕುಳನಾಗಿದ್ದನಯ್ಯ.\nತನ್ನ ನೆನವಿನ ಮಂತ್ರದಲ್ಲಿ ಓಂಕಾರನೆಂಬ ಮೂರ್ತಿಯಾದನಯ್ಯ.\nಆ ಓಂಕಾರನೆಂಬ ಮೂರ್ತಿಂಗೆ ಚಿಚ್ಫಕ್ತಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ಪರಶಿವನಾದ.\nಆ ಪರಮಶಿವಂಗೆ ಪರಾಶಕ್ತಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ಸದಾಶಿವನಾದ,\nಆ ಸದಾಶಿವಂಗೆ e್ಞನಶಕ್ತಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ಈಶ್ವರನಾದ,\nಆ ಈಶ್ವರಂಗೆ ಇಚ್ಫಾಶಕ್ತಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ರುದ್ರನಾದ,\nಆ ರುದ್ರಂಗೆ ಕ್ರಿಯಾಶಕ್ತಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ವಿಷ್ಣುವಾದ,\nಆ ವಿಷ್ಣುವಿಂಗೆ ಲಕ್ಷ್ಮಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ಬ್ರಹ್ಮನಾದ,\nಆ ಬ್ರಹ್ಮಂಗೆ ಸರಸ್ವತಿಯ ಸಂಬಂಧಿಸಿ\nಧಾರೆಯನೆರೆದರಯ್ಯ.\nಅವರಿಬ್ಬರಿಗೂ ನರಲೋಕಾದಿ ಲೋಕಂಗಳು ಆದವು ನೋಡಾಝೇಂಕಾರ ನಿಜಲಿಂಗಪ್ರಭುವೆ.\n"
}