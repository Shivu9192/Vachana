{
    "id": "15551", 
    "vachana": "ಯೋಗೀಶ್ವರನಾದರೇನಯ್ಯ ?\nಅಹಂಕಾರವನಳಿದು, ನಿರಹಂಕಾರವನಾಚರಿಸಬೇಕಯ್ಯ.\nಜೋಗಿವೇಷವ ತೊಟ್ಟಿದ್ದರೇನಯ್ಯ ?\nಸರ್ವಚಿಂತೆಯ ಬಿಟ್ಟು, ನಿಶ್ಚಿಂತವನಾಚರಿಸಬೇಕಯ್ಯ.\nಪ್ರಣವಮತದಲ್ಲಿ ಇದ್ದರೇನಯ್ಯ ?\nವ್ಯಾಕುಳವನಳಿದು, ನಿರಾಕುಳವನಾಚರಿಸಬೇಕಯ್ಯ.\nಸನ್ಯಾಸಿಮತದಲ್ಲಿ ಇದ್ದರೇನಯ್ಯ ?\nಆಸೆಯನಳಿದು, ನಿರಾಸೆಯನಾಚರಿಸಬೇಕಯ್ಯ.\nಕಾಳಾಮುಖಮತದಲ್ಲಿದ್ದರೇನಯ್ಯ ?\nಭ್ರಾಂತಿಯನಳಿದು ನಿಭ್ರಾಂತಿಯನಾಚರಿಸಬೇಕಯ್ಯ.\nಪಾಶುಪತಮತದಲ್ಲಿ ಇದ್ದರೇನಯ್ಯ ?\nಪರವನಳಿದು ಪರಕೆ ಪರವನಾಚರಿಸಬೇಕಯ್ಯ.\nಶಿವಶರಣನಾದರೇನಯ್ಯ ?\nಸರ್ವಗುಣಾದಿಗಳನಳಿದು,\nಗುರು ಲಿಂಗ \n  ಪಾದೋದಕ ಪ್ರಸಾದವ ಸ್ವೀಕರಿಸಿ\nಕರಸ್ಥಲದಲ್ಲಿ ಪರಬ್ರಹ್ಮವನಾಚರಿಸಬೇಕಯ್ಯಝೇಂಕಾರ ನಿಜಲಿಂಗಪ್ರಭುವೆ.\n"
}