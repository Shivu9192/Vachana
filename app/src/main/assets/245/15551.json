{
    "id": "5551", 
    "vachana": "<font>1236<br/>ಯೋಗೀಶ್ವರನಾದರೇನಯ್ಯ ?<br/>ಅಹಂಕಾರವನಳಿದು, ನಿರಹಂಕಾರವನಾಚರಿಸಬೇಕಯ್ಯ.<br/>ಜೋಗಿವೇಷವ ತೊಟ್ಟಿದ್ದರೇನಯ್ಯ ?<br/>ಸರ್ವಚಿಂತೆಯ ಬಿಟ್ಟು, ನಿಶ್ಚಿಂತವನಾಚರಿಸಬೇಕಯ್ಯ.<br/>ಪ್ರಣವಮತದಲ್ಲಿ ಇದ್ದರೇನಯ್ಯ ?<br/>ವ್ಯಾಕುಳವನಳಿದು, ನಿರಾಕುಳವನಾಚರಿಸಬೇಕಯ್ಯ.<br/>ಸನ್ಯಾಸಿಮತದಲ್ಲಿ ಇದ್ದರೇನಯ್ಯ ?<br/>ಆಸೆಯನಳಿದು, ನಿರಾಸೆಯನಾಚರಿಸಬೇಕಯ್ಯ.<br/>ಕಾಳಾಮುಖಮತದಲ್ಲಿದ್ದರೇನಯ್ಯ ?<br/>ಭ್ರಾಂತಿಯನಳಿದು ನಿಭ್ರಾಂತಿಯನಾಚರಿಸಬೇಕಯ್ಯ.<br/>ಪಾಶುಪತಮತದಲ್ಲಿ ಇದ್ದರೇನಯ್ಯ ?<br/>ಪರವನಳಿದು ಪರಕೆ ಪರವನಾಚರಿಸಬೇಕಯ್ಯ.<br/>ಶಿವಶರಣನಾದರೇನಯ್ಯ ?<br/>ಸರ್ವಗುಣಾದಿಗಳನಳಿದು,<br/>ಗುರು ಲಿಂಗ ಜಂಗಮ  ಪಾದೋದಕ ಪ್ರಸಾದವ ಸ್ವೀಕರಿಸಿ<br/>ಕರಸ್ಥಲದಲ್ಲಿ ಪರಬ್ರಹ್ಮವನಾಚರಿಸಬೇಕಯ್ಯಝೇಂಕಾರ ನಿಜಲಿಂಗಪ್ರಭುವೆ.</font>"
}