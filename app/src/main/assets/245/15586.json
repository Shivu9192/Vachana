{
    "id": "5586", 
    "vachana": "<font>1271<br/>ವೇದ ದೊಡ್ಡದೆಂದು ನುಡಿವ ವಾದಿಯ ಮಾತ<br/>ಹೇಳಲಾಗದು ಕೇಳಲಾಗದು.<br/>ಶಾಸ್ತ್ರ ದೊಡ್ಡದೆಂದು ನುಡಿವ ಪಾತಕನ ಮಾತ<br/>ಹೇಳಲಾಗದು ಕೇಳಲಾಗದು.<br/>ಪುರಾಣ ದೊಡ್ಡದೆಂದು ನುಡಿವ ಪುಂಡರ ಮಾತ<br/>ಹೇಳಲಾಗದು ಕೇಳಲಾಗದು.<br/>ಆಗಮ ದೊಡ್ಡದೆಂದು ನುಡಿವ ಅಹಂಕಾರಿಯ ಮಾತ<br/>ಹೇಳಲಾಗದು ಕೇಳಲಾಗದು.<br/>ಜ್ಯೋತಿಷ್ಯ ದೊಡ್ಡದೆಂದು ನುಡಿವ ಘಾತುಕನ ಮಾತ<br/>ಹೇಳಲಾಗದು, ಕೇಳಲಾಗದು.<br/>ಅದೇನು ಕಾರಣವೆಂದಡೆ,<br/>ತನ್ನ ಅಂತರಂಗದಲ್ಲಿ ಪರಬ್ರಹ್ಮದ ನಿಲವ ಅರಿತ ಮಹಾತ್ಮಂಗೆ<br/>ಇನ್ನೆಲ್ಲಿಯ ವೇದವೋ ? ಇನ್ನೆಲ್ಲಿಯ ಶಾಸ್ತ್ರವೋ ?<br/>ಇನ್ನೆಲ್ಲಿಯ ಪುರಾಣವೋ?<br/>ಇನ್ನೆಲ್ಲಿಯ ಆಗಮವೋ ? ಇನ್ನೆಲ್ಲಿಯ ಜ್ಯೋತಿಷ್ಯವೋ ?<br/>ಇಂತೀ ಇವಕ್ಕೆ ಸಿಲ್ಕದೆ ಅತ್ತತ್ತಲೆಯಾಗಿರ್ದನಯ್ಯ ನಿಮ್ಮ ಶರಣನುಝೇಂಕಾರ ನಿಜಲಿಂಗಪ್ರಭುವೆ.</font>"
}