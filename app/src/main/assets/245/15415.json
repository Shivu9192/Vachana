{
    "id": "/15415", 
    "vachana": "ಅನಂತಕೋಟಿಬ್ರಹ್ಮಾಂಡವ ನುಂಗಿಕೊಂಡಿರ್ಪುದಯ್ಯ ಒಂದು ಲಿಂಗ.\nಆ ಲಿಂಗವೇ ಒಂದು ಮೂರಾಯಿತ್ತಯ್ಯ,\nಮೂರೇ ಆರಾಯಿತ್ತಯ್ಯ, ಆರೇ ಮೂವತ್ತಾರಾಯಿತ್ತಯ್ಯ,\nಮೂವತ್ತಾರೇ ಇನ್ನೂರಹದಿನಾರಾಯಿತ್ತಯ್ಯ,\nಇನ್ನೂರಹದಿನಾರೇ ಎಪ್ಪತ್ತೆರಡುಸಾವಿರವಾಯಿತ್ತಯ್ಯ,\nಎಪ್ಪತ್ತೆರಡುಸಾವಿರವೇ ಅರವತ್ತುಆರುಕೋಟಿಯಾಯಿತ್ತಯ್ಯ,\nಅರವತ್ತುಆರು ಕೋಟಿ ಆದ ಸದಾಶಿವನು,\nಒಳಹೊರಗೆ ಪರಿಪೂರ್ಣವಾಗಿಪ್ಪ ನೋಡಾ.\nಅರವತ್ತು ಆರುಕೋಟಿ \n  ಆಚರಿಸಿದಲ್ಲಿಗೆ ಎಪ್ಪತ್ತೆರಡು ಸಾವಿರವಾದ.\nಎಪ್ಪತ್ತೆರಡುಸಾವಿರವಾದಲ್ಲಿಗೆ ವ್ಯಾಪ್ತಿಯಾಗಿ ಲಿಂಗದ ಕಿರಣವಾದ.\nವ್ಯಾಪ್ತಿಯಾಗಿ ಲಿಂಗಕಿರಣವಾದಲ್ಲಿಗೆ ಇನ್ನೂರಹದಿನಾರಾದ.\nಇನ್ನೂರಹದಿನಾರಾದಲ್ಲಿಗೆ ಸುe್ಞನ ಉದಯವಾಯಿತ್ತು.\nಸುe್ಞನ ಉದಯದೋರಿದಲ್ಲಿಗೆ ಮೂವತ್ತಾರಾದ.\nಮೂವತ್ತಾರಾದಲ್ಲಿಗೆ ಮಹಾe್ಞನವು ಘಟಿಸಲು,\nಮಹಾe್ಞನವು ಘಟಿಸಿದಲ್ಲಿಗೆ ಆರಾದ.\nಆರಾದಲ್ಲಿಗೆ ಭಾವ ತಲೆದೋರಲು,\nಭಾವ ತಲೆದೋರಿದಲ್ಲಿಗೆ ಮೂರಾದ.\nಮೂರಾದಲ್ಲಿಗೆ ನಿಶ್ಚಿಂತನಾದ, ನಿಶ್ಚಿಂತನಾದಲ್ಲಿಗೆ ಒಂದೇ ಆದ,\nಒಂದಾದಲ್ಲಿಗೆ ಅನಂತ ಕೋಟಿ ಬ್ರಹ್ಮಾಂಡವ ನುಂಗಿಕೊಂಡಿದ್ದೆಯಯ್ಯಝೇಂಕಾರ ನಿಜಲಿಂಗಪ್ರಭುವೆ.\n"
}