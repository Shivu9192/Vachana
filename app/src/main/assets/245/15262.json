{
    "id": "15262", 
    "vachana": "<font>947<br/>ಸರ್ವಾಂಗಪಟ್ಟಣದೊಳಗೆ ಐದು  ಮೊದಲಗಿತ್ತೇರಿಗೆ<br/>ಒಬ್ಬಮದಲಿಂಗ ನೋಡಾ!<br/>ಬ್ರಹ್ಮ ವಿಷ್ಣು ರುದ್ರ ಈಶ್ವರರೆಂಬ ನಾಲ್ಕು ಕಂಬವ ನಿಲಿಸಿ<br/>ಆಕಾಶವೆಂಬ ಚಪ್ಪರವಂಗೈದು,<br/>ಕಾಮಕ್ರೋಧಲೋಭಮೋಹಮದಮತ್ಸರಗಳೆಂಬ ಆರು ತೊಂಡಲಂಗಳ ಕಟ್ಟಿ,<br/>ಜ್ಞಾನಶೃಂಗಾರವೆಂಬ ಹಾಲಗಂಬವ ನಿಲಿಸಿ,<br/>ಭಕ್ತನೆಂಬ ಅಡ್ಡಣಿಗೆಯ ಮೇಲೆ ಮಹೇಶ್ವರನೆಂಬ ಹರಿವಾಣವನಿಕ್ಕಿ,<br/>ಮಹಾಪ್ರಸಾದವ ನೆಲೆಯಂಗೊಂಡು<br/>ಪ್ರಾಣಲಿಂಗಿಯೆಂಬ ತುಪ್ಪವನೆರೆದು, ಶರಣನೆಂಬ ಸಕ್ಕರೆಯ ತಳೆದು,<br/>ಆಚಾರಲಿಂಗದೇವರು ಗುರುಲಿಂಗದೇವರು ಶಿವಲಿಂಗದೇವರು<br/>ಜಂಗಮಲಿಂಗದೇವರು ಪ್ರಸಾದಲಿಂಗದೇವರು ಈ ಐವರು<br/>ಮದಲಿಂಗನ ಕೂಡ ಭೂಮಾಸವಿಯೂಟವ ಸವಿವುತಿರ್ಪರು ನೋಡಾ.<br/>ಐದು ಮೊದಲಗಿತ್ತೇರಿಗೂ ಮದಲಿಂಗಂಗೂ ಸೇಸೆಯನಿಕ್ಕಿ<br/>ನಮಃ ಶಿವಾಯವೆಂಬ ಪಂಚದೀಪವ ಬೆಳಗಿ<br/>ಓಂ ನಮಃಶಿವಾಯಯೆಂದು ಬರೆದಿದ್ದೆನಯ್ಯಝೇಂಕಾರ ನಿಜಲಿಂಗಪ್ರಭುವೆ.</font>"
}