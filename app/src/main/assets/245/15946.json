{
    "id": "5946", 
    "vachana": "<font>1636<br/>ಆಚಾರಲಿಂಗ ಗುರುಲಿಂಗದಲ್ಲಿ ಅಡಗಿ,<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗದಲ್ಲಡಗಿ,<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ ಜಂಗಮಲಿಂಗದಲ್ಲಡಗಿ,<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ ಜಂಗಮಲಿಂಗ<br/>ಪ್ರಸಾದಲಿಂಗದಲ್ಲಿ ಅಡಗಿ,<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ ಜಂಗಮಲಿಂಗ<br/>ಪ್ರಸಾದಲಿಂಗ ಮಹಾಲಿಂಗದಲ್ಲಿ ಅಡಗಿ,<br/>ಆಚಾರಲಿಂಗ ಗುರುಲಿಂಗ, ಶಿವಲಿಂಗ, ಜಂಗಮಲಿಂಗ, ಪ್ರಸಾದಲಿಂಗ,<br/>ಮಹಾಲಿಂಗ ನಿತ್ಯನಿಜದಲ್ಲಿ ಅಡಗಿ,<br/>ಅತ್ತತ್ತತಾನೇ ಭಕ್ತನಾದನಯ್ಯಾ,<br/>ತಾನೇ ಮಹೇಶ್ವರನಾದನಯ್ಯಾ,<br/>ತಾನೇ ಪ್ರಸಾದಿಯಾದನಯ್ಯಾ,<br/>ತಾನೇ ಪ್ರಾಣಲಿಂಗಿಯಾದನಯ್ಯಾ,<br/>ತಾನೇ ಶರಣನಾದನಯ್ಯಾ,<br/>ತಾನೇ ಐಕ್ಯನಾದನಯ್ಯಾ,<br/>ತಾನೇ ಗುರುವಾದನಯ್ಯಾ,<br/>ತಾನೇ ಲಿಂಗವಾದನಯ್ಯಾ,<br/>ತಾನೇ ಜಂಗಮವಾದನಯ್ಯಾ,<br/>ತಾನೇ ನಿಷ್ಕಲ ಕೇವಲ ಪರಬ್ರಹ್ಮವಾದನಯ್ಯಾ,<br/>ತಾನೇ ನಿರವಯಲಿಂಗವಾದನಯ್ಯಾಝೇಂಕಾರ ನಿಜಲಿಂಗಪ್ರಭುವೆ.</font>"
}