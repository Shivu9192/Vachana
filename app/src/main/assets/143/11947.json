{
    "id": "11947", 
    "vachana": "<font>1135<br/>ರತ್ನದ ಕಾಂತಿಯ ಕಳೆಯಿಂದ,<br/>ತನ್ನಂಗದಲ್ಲಿ ಹುಟ್ಟಿದ ಜಜ್ಜರಿ  ಕಾಣಿಸಿಕೊಂಬಂತೆ.<br/>ಚಂದ್ರನ ಕಳಂಕು ತನ್ನ ಪರಿಪೂರ್ಣದ ಬೆಳಗಿನ ಕಳೆಯಿಂದ,<br/>ತನ್ನಲ್ಲಿಯೆ ಕಲೆ  ಕಾಳಿಕವ ಕಾಣಿಸಿಕೊಂಬಂತೆ,<br/>ಇಂತೀ ಸುವಸ್ತು ವಸ್ತುಕದಲ್ಲಿ ವಿಸ್ತರಿಸಲಾಗಿ,<br/>ಪರಮ ಜೀವನಾದುದ ತಿಳಿದು ನೋಡಿಕೊಳ್ಳಿ.<br/>ಗೆಲ್ಲಸೋಲದ ಮಾತಲ್ಲ.<br/>ಆಗಮದ ಮಾತಿನ ಮಾಲೆಯ ನೀತಿಯಲ್ಲ.<br/>ಬೆಂಕಿ ಕೆಟ್ಟಡೆ, ಉರುಹಿದಡೆ ಹೊತ್ತುವುದಲ್ಲದೆ<br/>ದೀಪ ಕೆಟ್ಟಡೆ ಮತ್ತೆ ಉರುಹಿದಡೆ ಹೊತ್ತಿದುದುಂಟೆ ?<br/>ಕ್ರೀವಂತ ಮರದಡೆ ಅರಿವನಲ್ಲದೆ,<br/>ಮರೆದರಿದವ ಮತ್ತೆ ಮರೆದಡೆ ಮತ್ತರಿಯಬಲ್ಲುದೆ ?<br/>ಬೆಳಗದ ಕಂಚು, ತೊಳೆಯದ ಕುಂಭ,<br/>ಪಕ್ವಕ್ಕಳಿಯದ ಫಲ, ನೆರೆಯನರಿಯದವನ ಸತ್ಕ್ರಿಯಾ ಮಾಟ,<br/>ಬರುಕಟೆ ವೃಥಾಹೋಯಿತ್ತು.<br/>ಇಂತೀ ಗುಣವ ತಿಳಿದು ಅರಿದವರಲ್ಲಿ,<br/>ತಾನರಿದು ಕೂಡಬೇಕು, ಕೂಡಿಕೊಳ್ಳಬೇಕು.<br/>ಕೊಂಡು ಕೊಡಬೇಕು, ಕೊಟ್ಟೆನೆಂಬ ಎಡದೆರಪಿಲ್ಲದೆ,<br/>ಊಧ್ರ್ವರೇತೋಮೂರ್ತಿ ಶ್ವೇತಸ್ವಯಂಭುಕಪಿಲೇಶ್ವರಲಿಂಗವ ಕೂಡಬೇಕು.</font>"
}