{
    "id": "11947", 
    "vachana": "ರತ್ನದ ಕಾಂತಿಯ ಕಳೆಯಿಂದ,\nತನ್ನಂಗದಲ್ಲಿ ಹುಟ್ಟಿದ \n  ಕಾಣಿಸಿಕೊಂಬಂತೆ.\nಚಂದ್ರನ ಕಳಂಕು ತನ್ನ ಪರಿಪೂರ್ಣದ ಬೆಳಗಿನ ಕಳೆಯಿಂದ,\nತನ್ನಲ್ಲಿಯೆ \n  ಕಾಳಿಕವ ಕಾಣಿಸಿಕೊಂಬಂತೆ,\nಇಂತೀ ಸುವಸ್ತು ವಸ್ತುಕದಲ್ಲಿ ವಿಸ್ತರಿಸಲಾಗಿ,\nಪರಮ ಜೀವನಾದುದ ತಿಳಿದು ನೋಡಿಕೊಳ್ಳಿ.\nಗೆಲ್ಲಸೋಲದ ಮಾತಲ್ಲ.\nಆಗಮದ ಮಾತಿನ ಮಾಲೆಯ ನೀತಿಯಲ್ಲ.\nಬೆಂಕಿ ಕೆಟ್ಟಡೆ, ಉರುಹಿದಡೆ ಹೊತ್ತುವುದಲ್ಲದೆ\nದೀಪ ಕೆಟ್ಟಡೆ ಮತ್ತೆ ಉರುಹಿದಡೆ ಹೊತ್ತಿದುದುಂಟೆ ?\nಕ್ರೀವಂತ ಮರದಡೆ ಅರಿವನಲ್ಲದೆ,\nಮರೆದರಿದವ ಮತ್ತೆ ಮರೆದಡೆ ಮತ್ತರಿಯಬಲ್ಲುದೆ ?\nಬೆಳಗದ ಕಂಚು, ತೊಳೆಯದ ಕುಂಭ,\nಪಕ್ವಕ್ಕಳಿಯದ ಫಲ, ನೆರೆಯನರಿಯದವನ ಸತ್ಕ್ರಿಯಾ ಮಾಟ,\nಬರುಕಟೆ ವೃಥಾಹೋಯಿತ್ತು.\nಇಂತೀ ಗುಣವ ತಿಳಿದು ಅರಿದವರಲ್ಲಿ,\nತಾನರಿದು ಕೂಡಬೇಕು, ಕೂಡಿಕೊಳ್ಳಬೇಕು.\nಕೊಂಡು ಕೊಡಬೇಕು, ಕೊಟ್ಟೆನೆಂಬ ಎಡದೆರಪಿಲ್ಲದೆ,\nಊಧ್ರ್ವರೇತೋಮೂರ್ತಿ ಶ್ವೇತಸ್ವಯಂಭುಕಪಿಲೇಶ್ವರಲಿಂಗವ ಕೂಡಬೇಕು.\n"
}