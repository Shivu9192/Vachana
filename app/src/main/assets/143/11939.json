{
    "id": "/11939", 
    "vachana": "ಆ ನಿಜದರಿವು ತಾನೊಂದು ಬಂಧನದಿಂದ\nಮರೆಯಾದುದ ತಾನರಿಯದೆ,\nಮರವೆಯ ಗುಣ ಇದಿರಿಗೆ ಅದೆಯೆಂದು ಸಂಪಾದಿಸುವಾಗ,\nಆ \n  ಶಿಲೆಯ ನೆಳಲಿನ ಮರೆಯಲ್ಲಿ ತನ್ನಂಗ ಬಿಂಬಿಸಲಿಂತಾಗಿ,\nಅರಿ ಇದಿರಾಯಿತ್ತೆಂದು, ಶಿಲೆಯ ಕೊಂಡು,\nತಾನೊಂದು ಚೇತರಿಸಿಕೊಂಡು ನಿಂದ ಗಜದಂತೆ,\nನಿಜದರಿವು ತ್ರಿಗುಣಾತ್ಮಕದಲ್ಲಿ ಬೆರಸಿ,\nತ್ರಿದೋಷದ ದೆಸೆಯಿಂದ ನಾನಾದರುಶನ\nಪಕ್ಷಪಾತಂಗಳಲ್ಲಿ ಹೊತ್ತು ಹೋರಿ,\nಅಧ್ಯಾತ್ಮ, ಆದಿಭೌತಿಕ, ಆದಿದೈವಿಕಂಗಳ ತಿಳಿಯಬೇಕೆಂದು,\nಭೂತಭವಿಷ್ಯದ್ವರ್ತಮಾನವ ವಿಚಾರಿಸಿಹೆನೆಂದು,\nಷಡುದರುಶನವ ಸಂಪಾದಿಸಿಹೆನೆಂದು,\nಪಂಚಭೌತಿಕ ಭೇದ, ಪಂಚವಿಂಶತಿತತ್ವ\nಮೂವತ್ತಾರು ಕ್ರಮ, ಐವತ್ತೊಂದು ಮೆಟ್ಟು,\nನೂರೊಂದರ ಲಕ್ಷ.\nಇಂತಿವ ಪ್ರಮಾಣಿಸಿ ತಿಳಿದಲ್ಲಿ, ಅದಕ್ಕೆ ಬೇರೆ ಬೇರೆ\nಸೂರ್ಯ ಚಂದ್ರ ಆಕಾಶ \n  ಆಗ್ನಿ\nಉದಕ ಪೃಥ್ವಿ ಬೇರೊಂದು ನೆಲಹೊಲಬುಂಟೆ ?\nಇಂತಿವೆಲ್ಲವು ವಸ್ತುಮಯದೊಳಗಿದ್ದ ಲಕ್ಷ.\nಊರೊಳಗಣ ಹಲವು ಕುಲವೆಲ್ಲವೂ ಅರಸಿನ \n  ಕುಲದಲ್ಲಿ\nಎಸಕವ ತಿಳಿದಡಗಿದ ತೆರದಂತೆ,\nಅರಿದು ನಡೆವ ಪರಮವಿರಕ್ತಂಗೆ\nಹಲವುಮಾತಿನ ಬಲೆಯ ಭ್ರಮೆಯಿಲ್ಲ.\nಗೆಲ್ಲಸೋಲದ ಕಲ್ಲೆದೆಯವನಲ್ಲ.\nಅಲ್ಲಿಗಲ್ಲಿಗೆ ಬಲ್ಲರಿಯರೆಂದು ಕೋಲಾಟಿಗರಂತೆ\nಥೆಕಾವ್ಯವೆಲ್ಲವ ಹೇಳುವನಲ್ಲ.\nತ್ರಿವಿಧಮಲವಿಲ್ಲದಡೆ ಒಲ್ಲೆನೆಂದು ತನ್ನಲ್ಲಿಗೆ ಬಂದಡೆ,\nಕೂಡಿ ಕದಂಬನಾಗಿ, \n  ಮಕ್ಷಿಕನಂತೆ\nಸಂಸಾರದಲ್ಲಿಯೆ ಸಾವನಲ್ಲ.\nಕಲ್ಲಿಯೊಳಗಣ ಮಕರದ ಜೀವದಂತೆ, \nಸಂಸಾರದಲ್ಲಿಯೆ ಹೋದ ಕುಳಿಗೊಂಬನಲ್ಲ.\nಆತನ \n  ದಗ್ಧಪಟದಂತೆ,\nರತ್ನದೀಪ್ತಿಯ ಹೊದ್ದಿಗೆಯ ತೆರದಂತೆ,\nಸ್ಫಟಿಕದ ನಿರ್ದೇಹದ ವರ್ಣದ ಹೊದ್ದಿಗೆಯಂತೆ,\nಇಂತು ಚಿದ್ರೂಪನ ಇರವು.\nಊಧ್ರ್ವರೇತೋಮೂರ್ತಿ ಶ್ವೇತಸ್ವಯಂಭುಕಪಿಲೇಶ್ವರಲಿಂಗದೊಳಗಾದವನ ಇರವು\n"
}