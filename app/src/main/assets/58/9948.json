{
    "id": "9948", 
    "vachana": "ಭಕ್ತನ ಮಠಕ್ಕೆ \n  ಬಂದು,\nಆ ಭಕ್ತ ಮಾಡಿದಂತೆ ಭಕ್ತಿಯ ಮಾಡಿಸಿಕೊಂಡು,\nಕ್ಷಮಿಸಬಲ್ಲಡೆ ಜಂಗಮ;\nಆ ಕ್ಷಮೆಯೊಳಗೆ ಮಗ್ನನಾಗಬಲ್ಲಡೆ ಭಕ್ತ.\nಉಪಾಧಿಯಾಗಿ ಹೇಳಿ ಮಾಡಿಸಿಕೊಂಬನ್ನಬರ ಭೂತಪ್ರಾಣಿ:\nಬಂದ ಪರಿಯಲ್ಲಿ ಪರಿಣಾಮಿಸಬಲ್ಲಡೆ ಲಿಂಗಪ್ರಾಣಿ.\nಬೇಡಿದಲ್ಲದೆ ಮಾಡೇನೆಂಬೆನ್ನಕ್ಕರ ಫಲದಾಯಕ;\nಬಂದ ಜಂಗಮದ ಇಂಗಿತಾಕಾರವರಿದು\nಬೇಡದ ಮುನ್ನವೆ ಮಾಡಬಲ್ಲಡೆ ಭಕ್ತನೆಂಬೆನು;\nಬೇಡದ ಮುನ್ನವೆ ಮಾಡುವ ಭಕ್ತನು,\nಬೇಡದೆ ಮಾಡಿಸಿಕೊಂಬ ಜಂಗಮವು,\nಇಂತೀ ಎರಡರ ಸಮ್ಮೇಳ ಸನ್ನಿಧಿಯಲ್ಲಿರ್ದುನಾನು ಸುಖಿಯಾದೆನು ಕಾಣಾ ಮಹಾಲಿಂಗ ಗಜೇಶ್ವರಾ.\n"
}