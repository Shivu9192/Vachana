{
    "id": "9740", 
    "vachana": "<font>38<br/>ಕ್ರಿಯಾಶಕ್ತಿ ಬ್ರಹ್ಮಂಗೆ ಸರಸ್ವತಿಯಾಗಿ ಬಂದುದನರಿದ,<br/>ಇಚ್ಛಾಶಕ್ತಿ ವಿಷ್ಣುವಿಂಗೆ ಮಹಾಲಕ್ಷ್ಮಿಯಾಗಿ ನಿಂದುದನರಿದು,<br/>ಜ್ಞಾನಶಕ್ತಿ ರುದ್ರಂಗೆ ಉಮಾದೇವಿಯಾಗಿ ಸಲೆ  ಸಂದುದನರಿದು,<br/>ಇಂತೀ ತ್ರಿವಿಧ  ಶಕ್ತಿಗಳ ಮನೋಹರದಲ್ಲಿ<br/>ತ್ರಿವಿಧ ಮೂರ್ತಿಗಳು ಆಡುವದ ಕಂಡು<br/>ನಾನಾಸುಖ ಪರಿಪೂರ್ಣ ಕಳೆಯಿಂದ ಕ್ರಿಯಾಶಕ್ತಿ<br/>ಅದರ ಸುಖಿಚ್ಛೆಯಿಂದ ಇಚ್ಛಾಶಕ್ತಿ<br/>ಈ ಉಭಯಶಕ್ತಿ ಸನ್ಮತವಾಗಿ ನಿಂದ ಉಳುಮೆ ಜ್ಞಾನಶಕ್ತಿ.<br/>ಇಂತೀ ತ್ರಿವಿಧ  ಶಕ್ತಿಯ ಒಡಹುಟ್ಟಿ ನಾ ಬಂದೆ.<br/>ಬ್ರಹ್ಮಂಗೆ ಕಿರಿದಂಗಿಯ ಕೊಟ್ಟು ಮೈದುನನ ಮಾಡಿಕೊಂಡೆ.<br/>ವಿಷ್ಣುವಿಂಗೆ ನಡುವಳಾಕೆಯ ಕೊಟ್ಟು ಬಿಡುಮುಡಿಯ ಮೈದುನನ<br/>ಮಾಡಿಕೊಂಡೆ.<br/>ರುದ್ರಂಗೆ ಹಿರಿಯಕ್ಕನ ಕೊಟ್ಟು ಎನ್ನೊಡಗೂಡುವ ಭಾವನ<br/>ಮಾಡಿಕೊಂಡೆ.<br/>ಕಿರಿದಂಗಿಯ ಗಂಡ ಸತ್ತ, ನಡುದಂಗಿಯ ಗಂಡ ಬಿಟ್ಟ,<br/>ಹಿರಿಯಕ್ಕನ ಕೊಂದ ಭಾವ.<br/>ಇಂತೀ ಮೂವರ ಕೊಳುಕೊಡೆ  ದೃಷ್ಟ  ಸಂಬಂಧ ನಷ್ಟವಾಯಿತ್ತು.<br/>ಕಲುಹೃದಯದ ಕಲಕೇತಮಲ್ಲ ಬಂದೆ.<br/>ಗೆಲ್ಲ ಸೋಲವೆಂಬ ತಗರ  ಕೋಡ ಹಿಡಿದು<br/>ಮೇಖಲೇಶ್ವರಲಿಂಗವಲ್ಲದಿಲ್ಲಾಯೆಂದು ನಲಿದುಕುಣಿದಾಡಬಂದೆ.</font>"
}