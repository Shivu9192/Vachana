{
    "id": "9740", 
    "vachana": "ಕ್ರಿಯಾಶಕ್ತಿ ಬ್ರಹ್ಮಂಗೆ ಸರಸ್ವತಿಯಾಗಿ ಬಂದುದನರಿದ,\nಇಚ್ಛಾಶಕ್ತಿ ವಿಷ್ಣುವಿಂಗೆ ಮಹಾಲಕ್ಷ್ಮಿಯಾಗಿ ನಿಂದುದನರಿದು,\nಜ್ಞಾನಶಕ್ತಿ ರುದ್ರಂಗೆ ಉಮಾದೇವಿಯಾಗಿ \n  ಸಂದುದನರಿದು,\nಇಂತೀ \n  ಶಕ್ತಿಗಳ ಮನೋಹರದಲ್ಲಿ\nತ್ರಿವಿಧ ಮೂರ್ತಿಗಳು ಆಡುವದ ಕಂಡು\nನಾನಾಸುಖ ಪರಿಪೂರ್ಣ ಕಳೆಯಿಂದ ಕ್ರಿಯಾಶಕ್ತಿ\nಅದರ ಸುಖಿಚ್ಛೆಯಿಂದ ಇಚ್ಛಾಶಕ್ತಿ\nಈ ಉಭಯಶಕ್ತಿ ಸನ್ಮತವಾಗಿ ನಿಂದ ಉಳುಮೆ ಜ್ಞಾನಶಕ್ತಿ.\nಇಂತೀ \n  ಶಕ್ತಿಯ ಒಡಹುಟ್ಟಿ ನಾ ಬಂದೆ.\nಬ್ರಹ್ಮಂಗೆ ಕಿರಿದಂಗಿಯ ಕೊಟ್ಟು ಮೈದುನನ ಮಾಡಿಕೊಂಡೆ.\nವಿಷ್ಣುವಿಂಗೆ ನಡುವಳಾಕೆಯ ಕೊಟ್ಟು ಬಿಡುಮುಡಿಯ ಮೈದುನನ\nಮಾಡಿಕೊಂಡೆ.\nರುದ್ರಂಗೆ ಹಿರಿಯಕ್ಕನ ಕೊಟ್ಟು ಎನ್ನೊಡಗೂಡುವ ಭಾವನ\nಮಾಡಿಕೊಂಡೆ.\nಕಿರಿದಂಗಿಯ ಗಂಡ ಸತ್ತ, ನಡುದಂಗಿಯ ಗಂಡ ಬಿಟ್ಟ,\nಹಿರಿಯಕ್ಕನ ಕೊಂದ ಭಾವ.\nಇಂತೀ ಮೂವರ \n  \n  ಸಂಬಂಧ ನಷ್ಟವಾಯಿತ್ತು.\nಕಲುಹೃದಯದ ಕಲಕೇತಮಲ್ಲ ಬಂದೆ.\nಗೆಲ್ಲ ಸೋಲವೆಂಬ \n  ಕೋಡ ಹಿಡಿದು\nಮೇಖಲೇಶ್ವರಲಿಂಗವಲ್ಲದಿಲ್ಲಾಯೆಂದು ನಲಿದುಕುಣಿದಾಡಬಂದೆ.\n"
}