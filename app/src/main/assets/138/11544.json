{
    "id": "1544", 
    "vachana": "<font>730<br/>ವಿಷ್ಣು ದೇವರೆಂದು ಆರಾಧಿಸುವಿರಿ<br/>ವಿಷ್ಣು ದೇವರಾದಡೆ ತಾನೇರುವ ವಾಹನ<br/>ಗರುಡನಲ್ಲಿ ಉತ್ತಿ ಉಣ್ಣಬಾರದೆ ಅಯ್ಯಾ.<br/>ಬ್ರಹ್ಮ ದೇವರೆಂದು ಆರಾಧಿಸುವಿರಿ,<br/>ಬ್ರಹ್ಮ ದೇವರಾದಡೆ ತಾನೇರುವ ವಾಹನ<br/>ಹಂಸೆಯಲ್ಲಿ ಉತ್ತಿ ಉಣ್ಣಬಾರದೆ ಅಯ್ಯಾ.<br/>ಮೈಲಾರ ದೇವರೆಂದು ಆರಾಧಿಸುವಿರಿ,<br/>ಮೈಲಾರ ದೇವರಾದಡೆ ತಾನೇರುವ ವಾಹನ<br/>ಕುದುರೆಯಲ್ಲಿ ಉತ್ತಿ ಉಣ್ಣಬಾರದೆ ಅಯ್ಯಾ.<br/>ಭೈರವನೆ ದೇವರೆಂದು ಆರಾಧಿಸುವಿರಿ,<br/>ಭೈರವನೆ ದೇವರಾದಡೆ ತಾನೇರುವ ವಾಹನ<br/>ಚೇಳಿನಲ್ಲಿ ಉತ್ತಿ ಉಣ್ಣಬಾರದೆ ಅಯ್ಯಾ.<br/>ಇದು ಕಾರಣ, ನಾಗಲೋಕದ ನಾಗಗಣಂಗಳು ಕೊಂಬುದು,<br/>ಬಸವಣ್ಣನ ಪ್ರಸಾದ.<br/>ಮತ್ರ್ಯಲೋಕದ ಮಹಾಗಣಂಗಳು ಕೊಂಬುದು<br/>ಬಸವಣ್ಣನ ಪ್ರಸಾದ.<br/>ದೇವಲೋಕದ ದೇವಗಣಂಗಳು ಕೊಂಬುದು<br/>ಬಸವಣ್ಣನ ಪ್ರಸಾದ.<br/>ಇಂತೀ ನಮ್ಮ ಬಸವಣ್ಣನ ಪ್ರಸಾದ<br/>ಉಂಬುತ್ತ ಉಡುತ್ತ, ಕೊಂಬುತ್ತ ಕೊಡುತ್ತ,<br/>ಅನ್ಯದೈವಕ್ಕೆರಗಿ ಆರಾಧಿಸುವ ಕುನ್ನಿಗಳನೆನ್ನ ಮುಖಕ್ಕೆ ತೋರದಿರಯ್ಯಾ,ಕಲಿದೇವರದೇವಯ್ಯ ನಿಮ್ಮ ಧರ್ಮ.</font>"
}