{
    "id": "11360", 
    "vachana": "<font>546<br/>ಒಂದೆ ಭಾವದಿಂದ ಗುರುಲಿಂಗಾರ್ಚನೆ ಪೂಜೆಯಂ ಮಾಡಿ,<br/>ಹಿಂದಣ ಭವಜನ್ಮ ದಂದುಗವನೆ ಗೆಲಿದು,<br/>ಶಿವನ ಸಲುಸಂದ ಪ್ರಮಥರ ಸರಿಯೆನಿಸಿಕೊಂಬುದು ಸಾಮಾನ್ಯವಲ್ಲ.<br/>ಕಂದನ ಶಿವಗರ್ಪಿತವ ಮಾಡಿ,<br/>ಸಿರಿಯಾಳಸೆಟ್ಟಿ ಕೈಲಾಸ ಕಾಬುದು  ಸಂದೇಹವಾಗಿಹುದೆಂದ.<br/>ಹೃದಯದ ಅಂಧಕಾರ ಹರಿಯಲೆಂದು,<br/>ಗುರುದೇವನು ಬೆಳಗ ತೋರಿದ.<br/>ಹಿಂದಣ ಸೂತಕ  ತೊಳೆಯಲೆಂದು ನಿಂದರೂ<br/>ಮಾಯಾಬಂಧನದಲ್ಲಿ ಸಿಲ್ಕಿ, ಗುರುವಿಂಗೆ ವಂದನೆಯ ಮಾಡದೆ,<br/>ಶಿವಗತಿಗೆ ಸಂದೆನೆಂಬ ಸ್ವಾಮಿದ್ರೋಹಿಗಳಿಗೆಎಂದೂ ಗತಿಯಿಲ್ಲವೆಂದ, ಕಲಿದೇವರದೇವಯ್ಯ.</font>"
}