{
    "id": "1275", 
    "vachana": "<font>461<br/>ಅಯ್ಯಾ, ತನ್ನ ತಾನರಿಯದೆ,<br/>ತನ್ನ ಇಷ್ಟಲಿಂಗದ ಹೊಲಬು  ತಿಳಿಯದೆ,<br/>ಕಾಮವ ತೊರೆಯದೆ, ಹೇಮವ ಜರೆಯದೆ,<br/>ನಾವು ಹರ ಗುರು ಚರ  ಷಟ್‍ಸ್ಥಲದ ವಿರಕ್ತರೆಂದು<br/>ಚೆನ್ನಾಗಿ ನುಡಿದುಕೊಂಡು, ಕಾವಿ ಕಾಷಾಯಾಂಬರವ ಹೊದ್ದು,<br/>ಶಂಖ ಗಿಳಿಲು  ದಂಡಾಗ್ರವ ಹೊತ್ತು,<br/>ಕೂಳಿಗಾಗಿ ನಾನಾ ದೇಶವ ತಿರುಗಿ,<br/>ಕಾಂಚನಕ್ಕೆ ಕೈಯೊಡ್ಡುವ ಪಂಚಮಹಾಪಾತಕರನು<br/>ಕಾಗೆಯ ಗರ್ಭದಲ್ಲಿ ಹುಟ್ಟಿಸಿ ಕಾಕಾ ಎಂದುಕೂಗಿಸುತಿರ್ಪ[ನು] ಕಾಣಾ, ಕಲಿದೇವರದೇವ. </font>"
}