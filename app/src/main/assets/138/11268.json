{
    "id": "11268", 
    "vachana": "<font>454<br/>ಅತಿಶಯವನತಿಗಳೆದು ನಿರತಿಶಯ  ಸುಖದೊಳಗೆ<br/>ಪರಮಸುಖಿಯಾಗಿಪ್ಪವರಾರು ಹೇಳಾ ?<br/>ನಿಜದ ನಿರ್ಣಯವನರಿದು ಭಜನೆ  ಭಾವನೆಯಳಿದು<br/>ತ್ರಿಜಗಪತಿಯಾಗಿಪ್ಪವರಾರು ಹೇಳಾ ?<br/>ಕೋಡಗದ ಮನದೊಳಗೆ ಮನವಿರಹಿತನಾಗಿ<br/>ಗಮನಗೆಡದಿಪ್ಪರಿನ್ನಾರು ಹೇಳಾ ?<br/>ಹಗೆಯಲ್ಲಿ ಹೊಕ್ಕು ಹಗೆಯಳಿದು ಸುಖಿಯಾಗಿ<br/>ತನಗೆ ತಾ ಕೆಳೆಯಾಗಿಪ್ಪರಾರು ಹೇಳಾ ?<br/>ಒಳಹೊರಗೆ ಸರ್ವಾಂಗ ಲಿಂಗವೆ ತಾನಾಗಿ ಇರಬಲ್ಲ<br/>ಪರಮಾರ್ಥರಾರು ಹೇಳಾ ?<br/>ಕಲಿದೇವಾ, ನಿಮ್ಮ ಶರಣ ಚೆನ್ನಬಸವಣ್ಣನನಿಲವನರಿದು, ಶರಣೆಂದು ನಾನು ಸುಖಿಯಾದೆನು.</font>"
}