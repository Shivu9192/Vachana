{
    "id": "1355", 
    "vachana": "<font>541<br/>ಎಲೆ ಕಲಿದೇವಯ್ಯಾ,<br/>ಆದಿಯ ಕುಳವೂ ಅನಾದಿಯ ಕುಳವೂ<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಮೂಲಶುದ್ಧದ ಮುಕ್ತಾಯ<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಉಭಯಕುಳದ ಕಿರಣಶಕ್ತಿ<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಭಾವವೂ ನಿರ್ಭಾವವೂ<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಅರ್ಥ ಪ್ರಾಣ ಅಭಿಮಾನ<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಅಂಗಲಿಂಗಸಂಗ<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಅಷ್ಟದಳಕಮಲದ ಸಪ್ತಕರ್ಣಿಕೆಯು<br/>ನಿಮ್ಮ ಜಂಗಮಮೂರ್ತಿಯಲ್ಲಿ ನಿಂದಿತ್ತು.<br/>ಎನ್ನ ನಡೆಗೆಟ್ಟಿತ್ತು ನಿಮ್ಮ ಜಂಗಮಮೂರ್ತಿಯಿಂದ.<br/>ಎನ್ನ ನುಡಿಗೆಟ್ಟಿತ್ತು ನಿಮ್ಮ ಜಂಗಮಮೂರ್ತಿಯಿಂದ<br/>ಎನ್ನ ನೋಟ ಕೆಟ್ಟಿತ್ತು ನಿಮ್ಮ ಜಂಗಮಮೂರ್ತಿಯಿಂದ.<br/>ಎನ್ನ ಮಾಟ  ಸಮಾಪ್ತಿಯಾಯಿತ್ತು<br/>ನಿಮ್ಮ ಜಂಗಮಮೂರ್ತಿಯಿಂದ.<br/>ನಿಮ್ಮ ಪ್ರಸಾದದಿಂದ ತನು ಶುದ್ಧವಾಯಿತ್ತು.<br/>ಬಸವಣ್ಣ ತೋರಿದ ಕಾರಣ, ನಿಮ್ಮ ಜಂಗಮಮೂರ್ತಿಯ ಕಂಡುಬದುಕಿದೆನು ಕಾಣಾ ಕಲಿದೇವರದೇವಾ.</font>"
}