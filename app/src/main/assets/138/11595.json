{
    "id": "11595", 
    "vachana": "ಹೊನ್ನು ಹೆಣ್ಣು ಮಣ್ಣನಾವರಿಸಿಕೊಂಡು,\nಒಡವೆ ಆಭರಣಂಗಳ ಹಲ್ಲಣಿಸಿಕೊಂಡು ಬಂದು,\nಸರ್ವರಿಗೆ ಶಾಸ್ತ್ರೋಪದೇಶವ ಹೇಳುವರು ವೇಷಧಾರಿಗಳು.\nಸೂಳೆಯರಂತೆ ತಮ್ಮ ಉಪಾಧಿಕೆಗೆ ಒಡಲಾಸೆಗೆ\nಹಿತವಚನ ನುಡಿವರು.\nಇಂತಪ್ಪ ಪ್ರಪಂಚಿನ ವೇಷಡಂಭಕ ಧೂರ್ತಲಾಂbsನಧಾರಿಗಳಿಗೆ\nಮಹಂತಿನ ದೇವರೆನ್ನಬಹುದೆ ? ಎನಲಾಗದು.\nಅದೇನು ಕಾರಣವೆಂದಡೆ,\nತಮ್ಮಾದಿಯ ನಿಲುವ ತಾವರಿಯರು.\nಷಟ್‍ಸ್ಥಲದ ನಿರ್ಣಯವ ಏನೆಂದರಿಯರು.\nಆಚಾರದನುಭಾವದಂತರಂಗದ ಮೂಲವ\nಮುನ್ನವೇ ಅರಿಯರು.\nಇಂತಿದನರಿಯದ ಪಶುಪ್ರಾಣಿಗಳಿಗೆಜಂಗಮವೆನ್ನಬಹುದೆ ? ಎನ್ನಲಾಗದಯ್ಯಾ, ಕಲಿದೇವರದೇವ.\n"
}