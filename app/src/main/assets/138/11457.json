{
    "id": "11457", 
    "vachana": "<font>643<br/>ನಾವು ಶರಣರೆಂದು ಒಪ್ಪವಿಟ್ಟು ನುಡಿವ ಅಣ್ಣಗಳಿರಾ<br/>ನೀವು ಶರಣರಾದ ಭೇದವ ಹೇಳಿರಣ್ಣ.<br/>ಅರಿಯದಿರ್ದಡೆ ಕೇಳಿರಣ್ಣ, ಶರಣತ್ವದ ಭೇದಾಭೇದವ.<br/>ತನುವಿನ ಕಾಂಕ್ಷೆಯ ಸುಟ್ಟುರುಹಿ, ಮನದ ಲಜ್ಜೆಯ ಮರೆದು,<br/>ಭಾವದ ಭ್ರಮೆಯ ಹೊಟ್ಟುಮಾಡಿ ತೂರಿ,<br/>ಸದ್ಭಕ್ತಿ ನಿಜನೈಷ್ಠೆಯ ತಿಳಿದು,<br/>ಸತಿಸುತರಿಗೆ ಸದಾಚಾರದ ಸನ್ಮಾರ್ಗವ ತೋರಿ,<br/>ಗುರುಲಿಂಗಜಂಗಮವೆ ಮನೆದೈವ<br/>ಮನದೈವ ಕುಲದೈವವೆಂದು ಭಾವಿಸಿ,<br/>ನಿರ್ವಂಚಕತ್ವದಿಂದ ಅರಿದಾಚರಿಸಬಲ್ಲಾತನೆ,ಅಚ್ಚಶರಣ ನೋಡಾ, ಕಲಿದೇವರದೇವ.</font>"
}