{
    "id": "11560", 
    "vachana": "ಶಿವಭಕ್ತಿ ಸಂಗದಿಂದಾದುದಲ್ಲ.\nಸಪ್ತಸ್ವರದಿಂದ ನುಡಿವ ನುಡಿಯಲ್ಲ.\nಉಷ್ಣದಿಂದಾಗುವ ಗಮನದಿಂದ ನಡೆವ ನಡೆಯಲ್ಲ.\nಜೀವನ ಸಂಗಸುಖದಲಾದ ಜೀವಾತ್ಮನಲ್ಲ.\nರೇಚಕ ಪೂರಕ ಕುಂಭಕವೆಂಬ\nಸ್ತ್ರೀಯರ ಉಚ್ವಾಸ ನಿಶ್ವಾಸವೆನಿಸಿಕೊಂಬುದಲ್ಲ.\nಸಪ್ತವ್ಯಸನ \n  ಉಳ್ಳುದಲ್ಲ.\nಅಜನಾಳ ಸೋಹೆಯಲ್ಲಿ ಸುಳಿವುದಲ್ಲ.\nಸತಿಪುರುಷರ ಮಥನದಿಂದಾದುದಲ್ಲ.\nಮಹಾಘನವು ತನುವಿಡಿದು ನಿಂದ ನಿಲವ, ಮಹವೆಂದೇ ಕಾಬುದು.\nಜಂಗಮ ನೋಟ, ಪ್ರಸಾದ ತದ್ಗತ.ಆವ ವರ್ಣವೂ ಇಲ್ಲದ ಭಕ್ತ, ಕಲಿದೇವನಿಂದಲಾದನು.\n"
}