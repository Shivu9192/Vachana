{
    "id": "/11313", 
    "vachana": "ಆದಿಯಲ್ಲಿ ನಿಮ್ಮ, ಜಂಗಮವೆಂಬುದನಾರು\nಬಲ್ಲರಯ್ಯಾ, ಬಸವಣ್ಣನಲ್ಲದೆ ?\nಎಲ್ಲಿ ಸ್ಥಾವರವಲ್ಲಿ ನೋಡಲಾಗದು.\nಮನದಲ್ಲಿ ನೆನೆಯಲಾಗದು.\nಲಿಂಗಕಾದಡೆಯೂ ಜಂಗಮವೆ ಬೇಕು.\nಜಂಗಮವಿಲ್ಲದೆ ಲಿಂಗವುಂಟೆ ?\nಗುರುವಿಂಗಾದಡೆಯೂ ಜಂಗಮವೆ ಬೇಕು.\nಜಂಗಮವಿಲ್ಲದೆ ಗುರುವುಂಟೆ?\nಎಲ್ಲಿ ಜಂಗಮವಿರ್ದಡಲ್ಲಿಯೇ\nಗುರು ಲಿಂಗ \n  ಪಾದೋದಕ ಪ್ರಸಾದ\nಅನುಭಾವ ಸನ್ನಿಹಿತವಾಗಿಹುದು.\nಇಂತೀ ಜಂಗಮವೇ ಲಿಂಗವೆಂಬುದ ಬಸವಣ್ಣ ಬಲ್ಲ.\nಆ ಬಸವಣ್ಣನ ಶ್ರೀಪಾದಕ್ಕೆ ಅಹೋರಾತ್ರಿಶರಣೆಂದು ಶುದ್ಭನಾದೆ ಕಾಣಾ, ಕಲಿದೇವರದೇವಯ್ಯ.\n"
}