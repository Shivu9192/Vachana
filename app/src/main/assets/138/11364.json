{
    "id": "1364", 
    "vachana": "<font>550<br/>ಕಡಲುಗಳ ಕಂಗಳೊಳಗೆ ಮೊಗೆದು ಬರಿಕೆಯ್ವುತಿಹರು<br/>ಕೆಲರು ಗಣೇಶ್ವರರು.<br/>ಮೇರುಗಿರಿಗಳ ಮಿಡಿದು ಮೀಟುತ್ತಿಹರು<br/>ಕೆಲರು ಗಣೇಶ್ವರರು.<br/>ಸಕಲಬ್ರಹ್ಮಾಂಡಗಳ ಹಿಡಿದು ಹಿಸುಕಿ ಕೆಡಹುತ್ತಿಹರು<br/>ಕೆಲರು ಗಣೇಶ್ವರರು.<br/>ಅಗ್ನಿ ವಾಯುಗಳ ಹಿಡಿದು ಹೊಸೆದುಹಾಕುತ್ತಿಹರು<br/>ಕೆಲರು ಗಣೇಶ್ವರರು.<br/>ರವಿ ಶಶಿಗಳನು ಧ್ರುವಮಂಡಲಂಗಳನು ಪೂರಕದಲ್ಲಿ ತೆಗೆತಂದು,<br/>ರೇಚಕದಲ್ಲಿ ಬಿಡುತ್ತಿಹರು<br/>ಕೆಲರು ಗಣೇಶ್ವರರು.<br/>ಬಯಲನಾಕಾರವ ಮಾಡಿ, ಆಕಾರವ ಬಯಲ ಮಾಡುತ್ತಿಹರು<br/>ಕೆಲರು ಗಣೇಶ್ವರರು.<br/>ಇಂತಿವರೆಲ್ಲರೂ ಕಲಿದೇವರದೇವಾನಿಮ್ಮ ಬಸವಣ್ಣನ ನಿರಾಧಾರಪಥದಲ್ಲಿ ನಿಂದಿರ್ಪರು.</font>"
}