{
    "id": "11364", 
    "vachana": "ಕಡಲುಗಳ ಕಂಗಳೊಳಗೆ ಮೊಗೆದು ಬರಿಕೆಯ್ವುತಿಹರು\nಕೆಲರು ಗಣೇಶ್ವರರು.\nಮೇರುಗಿರಿಗಳ ಮಿಡಿದು ಮೀಟುತ್ತಿಹರು\nಕೆಲರು ಗಣೇಶ್ವರರು.\nಸಕಲಬ್ರಹ್ಮಾಂಡಗಳ ಹಿಡಿದು ಹಿಸುಕಿ ಕೆಡಹುತ್ತಿಹರು\nಕೆಲರು ಗಣೇಶ್ವರರು.\nಅಗ್ನಿ ವಾಯುಗಳ ಹಿಡಿದು ಹೊಸೆದುಹಾಕುತ್ತಿಹರು\nಕೆಲರು ಗಣೇಶ್ವರರು.\nರವಿ ಶಶಿಗಳನು ಧ್ರುವಮಂಡಲಂಗಳನು ಪೂರಕದಲ್ಲಿ ತೆಗೆತಂದು,\nರೇಚಕದಲ್ಲಿ ಬಿಡುತ್ತಿಹರು\nಕೆಲರು ಗಣೇಶ್ವರರು.\nಬಯಲನಾಕಾರವ ಮಾಡಿ, ಆಕಾರವ ಬಯಲ ಮಾಡುತ್ತಿಹರು\nಕೆಲರು ಗಣೇಶ್ವರರು.\nಇಂತಿವರೆಲ್ಲರೂ ಕಲಿದೇವರದೇವಾನಿಮ್ಮ ಬಸವಣ್ಣನ ನಿರಾಧಾರಪಥದಲ್ಲಿ ನಿಂದಿರ್ಪರು.\n"
}