{
    "id": "/11331", 
    "vachana": "ಉಂಬ ಕೂಳಿಗೆ ಉಪದೇಶವ ಮಾಡುವ ಚುಂಬಕರು ಹೆಚ್ಚಿ,\nಭಕ್ತಿಯಪಥವ ಕೆಡಿಸಿದರು.\nಡೊಂಬ ಡೋಹರ ಹೊಲೆಯರು ಮಾದಿಗರು.\nಉಪದೇಶವಿಲ್ಲದವರು\nಪಿಂಬೇರ ಅನಾಚಾರಿಯ ಆರಾಧಿಸಿ, ಶಂಭುವಿನ ಸರಿಯೆಂದು\nಅವರೊಳಗೆ ಹಲವರು ಕೊಂಬನೂದುವ, ಸೊಣಕನ ಕೊರಳಲ್ಲಿ\nಬಾರ ಕವಡೆಯ ಕಟ್ಟಿಕೊಂಡು ನಾಯಾಗಿ ಬೊಗಳುವರು.\nಕಂಬದ ಬೊಂಬೆಯ ಮಾಡಿ ಮೈಲಾರ ಭೈರವ ಆಯಿರ (?)\nಧೂಳಕೇತನೆಂಬ ಕಾಳುದೈವವ\nಊರೂರದಪ್ಪದೆ ತಿರಿದುತಿಂಬ ಡಂಭಕರ ಕೈಯಲ್ಲಿ\nಉಪದೇಶವ ಕೊಂಡವರು,\nಗುರುಲಿಂಗಜಂಗಮದ ಹೊಲಬನರಿಯದೆ ಭಂಗಿತರಾದರು.\nಅಂಗದ ಮೇಲಣ \n  ಹಿಂಗದು.\nಅನ್ಯದೈವದ ಜಾತ್ರೆಗೆ ಹೋಗಿ, ನಾಡನರಕದಲ್ಲಿ\nಬೆರಣಿಯ ಮಾಡುವ ನಾನಾ ಜಾತಿಗಳು\nಹರಕೆಯ ಹಿಂಗಿಸದೆ, ಗುರುಕಾರುಣ್ಯವ ಕೊಟ್ಟವಂಗೆಕುಂಭಿನಿಪಾತಕ ತಪ್ಪದೆಂದ ಕಲಿದೇವರದೇವಯ್ಯ.\n"
}