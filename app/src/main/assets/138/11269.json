{
    "id": "1269", 
    "vachana": "<font>455<br/>ಅನಾದಿ ಅಖಂಡಪರಿಪೂರ್ಣ ನಿಜಾಚರಣೆಯನಗಲದೆ<br/>ಮಹಾವೈರಾಗ್ಯದಿಂದ ಪರಶಿವಲಿಂಗಕೂ ತನಗೂ ಚಿನ್ನ ಬಣ್ಣದ ಹಾಂಗೆ,<br/>ಪುಷ್ಪ ಪರಿಮಳದ ಹಾಂಗೆ, ಶಿಖಿ  ಕರ್ಪುರದ ಹಾಂಗೆ,<br/>ಉಪ್ಪು ಉದಕದ ಹಾಂಗೆ, ಅಗ್ನಿ ವಾಯುವಿನ ಹಾಂಗೆ,<br/>ಕ್ಷೀರ ಕ್ಷೀರ  ಬೆರದ ಹಾಂಗೆ, ವಾರಿ  ಶರಧಿಯ ಕೂಡಿದ ಹಾಂಗೆ,<br/>ತಿಳಿದುಪ್ಪ ಹೆರೆದುಪ್ಪವಾದ ಹಾಂಗೆ, ಹೆಪ್ಪು ನವನೀತದ ಹಾಂಗೆ<br/>ಸೂಜಿಕಲ್ಲಾದಂತೆ ಮತ್ರ್ಯದಲ್ಲಿರ್ದು, ಕನ್ನಡಿಯ ಪ್ರತಿಬಿಂಬ<br/>ಸೂರ್ಯನ ಕಿರಣದಂತೆ ಕಾಲ  ಕಾಮರ  ಪಾಶಕ್ಕೆ ಹೊರಗಾಗಿ,<br/>ಬಾವನ್ನದಿರವನೊಳಕೊಂಡು<br/>ಸರ್ವಾಚಾರಸಂಪತ್ತಿನಲ್ಲಿ ಎಡೆದೆರಪಿಲ್ಲದೆ ಮಹಾಮೋಹಿಯಾಗಿ,<br/>ಲೋಕಪಾವನಕ್ಕೋಸ್ಕರ ಸಂಚರಿಸುವಾತನೆ,ನಿರಂಜನ ಭಕ್ತಜಂಗಮ ಕಾಣಾ, ಕಲಿದೇವರದೇವ.</font>"
}