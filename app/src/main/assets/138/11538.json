{
    "id": "1538", 
    "vachana": "<font>724<br/>ಲಿಂಗೈಕ್ಯ ಲಿಂಗವಂತ ಲಿಂಗಪ್ರಾಣಿ ಪ್ರಾಣಲಿಂಗಿಗಳೆಂದೆನಬಹುದು.<br/>ಉದಯಕಾಲ ಮಧ್ಯಾಹ್ನ ಕಾಲ  ವಿಚಿತ್ರಕಾಲ  ತ್ರಿಕಾಲ<br/>ಲಿಂಗಾರ್ಚಕರೆಂದೆನಬಹುದು, ಎನಬಹುದು.<br/>ಹೊನ್ನು ಹೆಣ್ಣು ಮಣ್ಣು ತ್ರಿವಿಧವ ತೋರಿದ<br/>ನಿಷ್ಪೃಹರೆಂದೆನಬುಹುದು, ಎನಬಹುದು.<br/>ಧಾರಣೆ ಪಾರಣೆ ಒಡಲ ದಂಡಣೆ  ಕರಣ  ದಂಡಣೆ<br/>ಉಳ್ಳವರೆಂದೆನಬಹುದು.<br/>ಶೀಲವಂತರು ಸಂಬಂಧಿಗಳು ಒರತೆಯಗ್ಘ[ವ]ಣಿಯ<br/>ನೇಮಿಗಳೆಂದೆನಬುಹು, ಎನಬಹುದು.<br/>ನೇಮ ವ್ರತ ಪಾಕದ್ರವ್ಯವ ಒಲ್ಲೆವೆಂದೆನಬಹುದು, ಎನಬಹುದು.<br/>ಶುದ್ಧಶೈವ ಪೂರ್ವಶೈವ ವೀರಶೈವವೆಂದೆನಬುಹುದು, ಎನಬಹುದು.<br/>ಸರವೇದಿಗಳು ಶಬ್ದವೇದಿಗಳು<br/>ಮಹಾನುಭಾವಿಗಳೆಂದೆನಬಹುದು, ಎನಬಹುದು.<br/>ಇಂತಿವರೆಲ್ಲರೂ<br/>ಶಿವಪಥದೊಳಗೆ ಮಾಡುತ್ತ ಆಡುತ್ತ ಇದ್ದರಲ್ಲದೆ<br/>ಒಂದರ ಕುಳವು ತಿಳಿಯದು ನೋಡಾ.<br/>ಆ ಒಂದು ದಾಸೋಹದಲ್ಲಿ ಬಸವಣ್ಣ ಸ್ವತಂತ್ರ.ಆ ಲಿಂಗವು ಬಸವಣ್ಣನ ಒಡನೊಡನೆ ಆಡುತಿರ್ದನು ನೋಡಾ.</font>"
}