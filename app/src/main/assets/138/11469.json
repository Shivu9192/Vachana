{
    "id": "11469", 
    "vachana": "<font>655<br/>ನೆನೆವೆನಯ್ಯಾ ಬಸವಣ್ಣ,<br/>ನಿಮ್ಮ ಚರಣವೆನ್ನ ಮನದಲ್ಲಿ ಸಾಹಿತ್ಯವಹನ್ನಕ್ಕ.<br/>ನೋಡುವೆನಯ್ಯಾ ಬಸವಣ್ಣ,<br/>ನಿಮ್ಮ ಮೂರ್ತಿ ಎನ್ನನವಗವಿಸುವನ್ನಕ್ಕ.<br/>ಪೂಜಿಸುವೆನಯ್ಯಾ ಬಸವಣ್ಣ,<br/>ನಿಮ್ಮ ಪ್ರಸಾದವೆನ್ನ ತನುವಹನ್ನಕ್ಕ.<br/>ನಿಮ್ಮ ಆಹ್ವಾನಿಸುವೆನಯ್ಯಾ ಬಸವಣ್ಣ,<br/>ಅನಿಮಿಷ ನಿಮಿಷ ನಿಮಿಷಗಳಿಲ್ಲವೆಂದೆನಿಸುವನ್ನಕ್ಕ.<br/>ನಿಮ್ಮ ಧ್ಯಾನಿಸುವೆನಯ್ಯಾ ಬಸವಣ್ಣ,<br/>ಜ್ಞಾನಜ್ಞಾನವಿಲ್ಲವೆನಿಸುವನ್ನಕ್ಕ.<br/>ನಿಮ್ಮ ಮೂರ್ತಿಗೊಳಿಸುವೆನಯ್ಯಾ ಬಸವಣ್ಣ,<br/>ಅಹಂ ಸೋಹಂ  ಎಂಬ ಶಬ್ದವುಳ್ಳನ್ನಕ್ಕ.<br/>ಬಸವಣ್ಣಾ ಎಂದು ಹಾಡುವೆನಯ್ಯ,<br/>ಎನ್ನ ತನುವಿನ ಗಮನ ನಿರ್ಗಮನವಹನ್ನಕ್ಕ.<br/>ಬಸವಣ್ಣಾ ಬಸವಣ್ಣಾ ಬಸವಣ್ಣಾ ಎನುತಿರ್ದೆನಯ್ಯಾ,ಕಲಿದೇವರದೇವನೆಂಬ ಶಬ್ದವುಳ್ಳನ್ನಕ್ಕ.</font>"
}