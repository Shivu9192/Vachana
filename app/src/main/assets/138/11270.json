{
    "id": "11270", 
    "vachana": "<font>456<br/>ಅಮೃತಮಥನದಲ್ಲಿ ಅಜ  ಹರಿ  ಸುರಪ  ವಾಲಿ ಸುಗ್ರೀವರಳಿದರು.<br/>ಕಾಶಿಯಲ್ಲಿ ಬ್ರಹ್ಮ  ವಿಷ್ಣುಗಳಳಿದರು.<br/>ಕೇದಾರದಲ್ಲಿ ಪಾಂಡವರಳಿದರು, ಕಲ್ಯಾಣದಲ್ಲಿ ವ್ಯಾಳನಳಿದನು.<br/>ಶ್ರೀಶೈಲದಲ್ಲಿ ಹಿರಣ್ಯ  ಧನುಜ ನಾಗಾರ್ಜುನರಳಿದರು.<br/>ಪಾತಾಳ ಲಂಕೆಯಲ್ಲಿ ಮಹಿರಾವಣನಳಿದನು.<br/>ಲವಣ ಲಂಕೆಯಲ್ಲಿ ಲಕ್ಷ್ಮಿಗಳುಪಿದವನಳಿದನು.<br/>ದಶರಥನ ತೋಹಿನಲ್ಲಿ ಮಂಡುಬಲಚೌಡನಳಿದನು.<br/>ಭೀಮನ ಕೈಯಲ್ಲಿ ಕೀಚಕನಳಿದನು.<br/>ಮುನಿ ಕರ್ಣಿಕೆಯ ಶಿರವ ಹರಿದು, ಸುರಪನಜಹರಿಗಳು ಶಾಪಹತರಾದರು.<br/>ಋಷಿಯ ಸತಿಗಳುಪಿ ಸುರಪ  ಮೈಯನಳಿದ.<br/>ಭೀಷ್ಮರು ಕುಂಭಕರ್ಣ ದ್ರೋಣ  ಜಾಂಬರು ನಿದ್ರೆಯಲ್ಲಿ ಅಳಿದರು.<br/>ವ್ಯಾಧರ ಬಾಣದಲ್ಲಿ ಬಿದ್ದರು ವಿಷ್ಣು ಪಾಂಡ್ಯರಾಯರು.<br/>ವಿಷದ ಪಣ್ಣಿಂದಳಿದ ಪರೀಕ್ಷಿತರಾಯನು.<br/>ಪರಶುರಾಮನ ಕೈಯಲಿ ಜಮದಗ್ನಿ ಮುನಿಯ ವಧೆಯಿಂದ ಕಾರ್ತಿಕರಳಿದರು.<br/>ವೃಷಭನ ವಧೆಯಿಂದ ವೀತರಾಜನಳಿದ.<br/>ಕುರುಕ್ಷೇತ್ರದಲ್ಲಿ ಕೌರವರಳಿದರು.<br/>ಮಾಸನೂರಲ್ಲಿ ಸಿದ್ಧರಳಿದರು.<br/>ಕೊಲ್ಲಾಪುರದಲ್ಲಿ ಹರಿ  ಅಜ  ಇಂದ್ರ ದಿಕ್ಪಾಲಕರು<br/>ತೃಣಕೆ ಲಫುವಾದರು.<br/>ಹೋಮ ಕಾಮ ತ್ರಿಣೇತ್ರ ಪಂಚಮುಖರೆಲ್ಲ<br/>ಮಹಾಪ್ರಳಯದಲ್ಲಿ ಅಳಿದರು.<br/>ಇನ್ನು ಬಿಜ್ಜಳರಾಯನ ಅಳಿವಿನುಳಿವಿನಹವಣವೇನು ಕಲಿದೇವರದೇವಾ.</font>"
}