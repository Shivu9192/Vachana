{
    "id": "11270", 
    "vachana": "ಅಮೃತಮಥನದಲ್ಲಿ \n  \n  \n  ವಾಲಿ ಸುಗ್ರೀವರಳಿದರು.\nಕಾಶಿಯಲ್ಲಿ \n  ವಿಷ್ಣುಗಳಳಿದರು.\nಕೇದಾರದಲ್ಲಿ ಪಾಂಡವರಳಿದರು, ಕಲ್ಯಾಣದಲ್ಲಿ ವ್ಯಾಳನಳಿದನು.\nಶ್ರೀಶೈಲದಲ್ಲಿ \n  ಧನುಜ ನಾಗಾರ್ಜುನರಳಿದರು.\nಪಾತಾಳ ಲಂಕೆಯಲ್ಲಿ ಮಹಿರಾವಣನಳಿದನು.\nಲವಣ ಲಂಕೆಯಲ್ಲಿ ಲಕ್ಷ್ಮಿಗಳುಪಿದವನಳಿದನು.\nದಶರಥನ ತೋಹಿನಲ್ಲಿ ಮಂಡುಬಲಚೌಡನಳಿದನು.\nಭೀಮನ ಕೈಯಲ್ಲಿ ಕೀಚಕನಳಿದನು.\nಮುನಿ ಕರ್ಣಿಕೆಯ ಶಿರವ ಹರಿದು, ಸುರಪನಜಹರಿಗಳು ಶಾಪಹತರಾದರು.\nಋಷಿಯ ಸತಿಗಳುಪಿ \n  ಮೈಯನಳಿದ.\nಭೀಷ್ಮರು ಕುಂಭಕರ್ಣ \n  ಜಾಂಬರು ನಿದ್ರೆಯಲ್ಲಿ ಅಳಿದರು.\nವ್ಯಾಧರ ಬಾಣದಲ್ಲಿ ಬಿದ್ದರು ವಿಷ್ಣು ಪಾಂಡ್ಯರಾಯರು.\nವಿಷದ ಪಣ್ಣಿಂದಳಿದ ಪರೀಕ್ಷಿತರಾಯನು.\nಪರಶುರಾಮನ ಕೈಯಲಿ ಜಮದಗ್ನಿ ಮುನಿಯ ವಧೆಯಿಂದ ಕಾರ್ತಿಕರಳಿದರು.\nವೃಷಭನ ವಧೆಯಿಂದ ವೀತರಾಜನಳಿದ.\nಕುರುಕ್ಷೇತ್ರದಲ್ಲಿ ಕೌರವರಳಿದರು.\nಮಾಸನೂರಲ್ಲಿ ಸಿದ್ಧರಳಿದರು.\nಕೊಲ್ಲಾಪುರದಲ್ಲಿ \n  \n  ಇಂದ್ರ ದಿಕ್ಪಾಲಕರು\nತೃಣಕೆ ಲಫುವಾದರು.\nಹೋಮ ಕಾಮ ತ್ರಿಣೇತ್ರ ಪಂಚಮುಖರೆಲ್ಲ\nಮಹಾಪ್ರಳಯದಲ್ಲಿ ಅಳಿದರು.\nಇನ್ನು ಬಿಜ್ಜಳರಾಯನ ಅಳಿವಿನುಳಿವಿನಹವಣವೇನು ಕಲಿದೇವರದೇವಾ.\n"
}