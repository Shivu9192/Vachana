{
    "id": "1546", 
    "vachana": "<font>732<br/>ವೇದವನೋದಿದಡೇನು? ಶಾಸ್ತ್ರವ ಕಲಿತಡೇನು?<br/>ಮಾಘವ ಮಿಂದಡೇನು? ಮೂಗ  ಹಿಡಿದಡೇನು?<br/>ಹಲ್ಲ ಕಿರಿದಡೇನು? ಬಾಯ ಹುಯ್ದುಕೊಂಡಡೇನು?<br/>ಉಟ್ಟುದನೊಗೆದಡೇನು? ಮಟ್ಟಿಯನಿಟ್ಟಡೇನು?<br/>ಮಂಡೆಯ ಬಿಟ್ಟಡೇನು? ತಿಟ್ಟನೆ  ತಿರುಗಿದಡೇನು?<br/>ಕಣ್ಣು ಮುಚ್ಚಿದಡೇನು? ಕೈಗಳ ಮುಗಿದಡೇನು?<br/>ಬೊಟ್ಟನಿಟ್ಟಡೇನು? ಬಯಲಿಂಗೆ ನೆನೆದಡೇನು?<br/>ಮುಸುಡ ಹಿಡಿದಡೇನು? ಮೌನದಲ್ಲಿರ್ದಡೇನು?<br/>ಅವಕ್ಕೆ ಶಿವಗತಿ ಸಿಕ್ಕದು.<br/>ಕುಲವಳಿದು bsಲವಳಿದು ಮದವಳಿದು ಮತ್ಸರವಳಿದು,<br/>ಗುರುಕಾರುಣ್ಯವ ಪಡೆದು, ಅಂಗದ ಮೇಲೆ ಲಿಂಗವ ಧರಿಸಿ,<br/>ಗುರುಲಿಂಗಜಂಗಮಕ್ಕೆ ಭಕ್ತಿಯ ಮಾಡಬಲ್ಲಡೆ,<br/>ಶಿವಗತಿ ಸಿಕ್ಕುವುದು.<br/>ಶಿವಭಕ್ತನಾಗಿ ಸತ್ಯ ಸದಾಚಾರ ಭಕ್ತಿವಿಡಿದು ನಡೆಯಬಲ್ಲಡೆ,ಕೈಲಾಸದ ಬಟ್ಟೆ  ಬೇರಿಲ್ಲವೆಂದ, ಕಲಿದೇವಯ್ಯ.</font>"
}