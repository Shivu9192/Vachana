{
    "id": "11255", 
    "vachana": "ಅಂಗಲಿಂಗಸಂಬಂಧವೆಲ್ಲಿಯದಯ್ಯಾ ?\nಪ್ರಾಣ ಮುಟ್ಟದನ್ನಕ್ಕರ ಲಿಂಗಾರ್ಚನೆ ಯಾಕೆ ?\nಪ್ರಾಣ ಮುಟ್ಟಿ ಮಾಡಿತ್ತೆ ಲಿಂಗಾರ್ಚನೆ.\nಪ್ರಾಣ ಒಂದಾಗಿ ಕೊಂಬುದೆ ಪ್ರಸಾದ.\nಅಳಿವ ಘಟಕ್ಕೆ ಇದೆತ್ತಣ ಲಿಂಗಸಂಬಂಧವೋ ?\nಇದ ಮಾಡಿದವರಾರು ? ಇದು ಕುಟಿಲ.\nಪ್ರಾಣಲಿಂಗವೆ ಗುರುಸಂಬಂಧ.\nಪ್ರಾಣಪ್ರಸಾದವೆ ಗುರುಮಹತ್ವ.\nತನುಮನಧನವನು ಪ್ರಾಣ ಮುಂತಾಗಿ ನಿವೇದಿಸಬಲ್ಲಡೆ\nಆತನ ಘಟವು, [ಅ]ಕಾಯವು.\nಪ್ರಾಣ ಮುಟ್ಟಿತ್ತೆ ಲಿಂಗಾರ್ಚನೆ.\nಪ್ರಾಣ ಮುಟ್ಟದ ಭಕ್ತಿ ಸಲ್ಲದು, ಸಲ್ಲದು.\nಇಂತೀ ಪ್ರಾಣ ತದ್ಗತವಾದಾತನೆನಿಃಸಂಸಾರಿ ಕಾಣಾ ಕಲಿದೇವಯ್ಯಾ. \n"
}