{
    "id": "11255", 
    "vachana": "<font>441<br/>ಅಂಗಲಿಂಗಸಂಬಂಧವೆಲ್ಲಿಯದಯ್ಯಾ ?<br/>ಪ್ರಾಣ ಮುಟ್ಟದನ್ನಕ್ಕರ ಲಿಂಗಾರ್ಚನೆ ಯಾಕೆ ?<br/>ಪ್ರಾಣ ಮುಟ್ಟಿ ಮಾಡಿತ್ತೆ ಲಿಂಗಾರ್ಚನೆ.<br/>ಪ್ರಾಣ ಒಂದಾಗಿ ಕೊಂಬುದೆ ಪ್ರಸಾದ.<br/>ಅಳಿವ ಘಟಕ್ಕೆ ಇದೆತ್ತಣ ಲಿಂಗಸಂಬಂಧವೋ ?<br/>ಇದ ಮಾಡಿದವರಾರು ? ಇದು ಕುಟಿಲ.<br/>ಪ್ರಾಣಲಿಂಗವೆ ಗುರುಸಂಬಂಧ.<br/>ಪ್ರಾಣಪ್ರಸಾದವೆ ಗುರುಮಹತ್ವ.<br/>ತನುಮನಧನವನು ಪ್ರಾಣ ಮುಂತಾಗಿ ನಿವೇದಿಸಬಲ್ಲಡೆ<br/>ಆತನ ಘಟವು, [ಅ]ಕಾಯವು.<br/>ಪ್ರಾಣ ಮುಟ್ಟಿತ್ತೆ ಲಿಂಗಾರ್ಚನೆ.<br/>ಪ್ರಾಣ ಮುಟ್ಟದ ಭಕ್ತಿ ಸಲ್ಲದು, ಸಲ್ಲದು.<br/>ಇಂತೀ ಪ್ರಾಣ ತದ್ಗತವಾದಾತನೆನಿಃಸಂಸಾರಿ ಕಾಣಾ ಕಲಿದೇವಯ್ಯಾ. </font>"
}