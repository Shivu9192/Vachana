{
    "id": "11590", 
    "vachana": "ಹುಟ್ಟಿಸುವ ಹೊಂದಿಸುವ\nಶಿವನ ನಿµ್ಠಯಿಲ್ಲದ ಸಾಹಿತ್ಯವ ಕೊಂಡು,\nಕ್ರೀಯಿಲ್ಲದಿರ್ದಡೆ ಭಕ್ತರೆಂತೆಂಬೆನಯ್ಯ ?\nಅಟ್ಟ ಕೂಳೆಲ್ಲವಂ ಅನ್ಯದೈವದ ಹೆಸರ ಹೇಳಿ\nಭುಂಜಿಸುವ ಚೆಟ್ಟಿ \n  ಅಕ್ಕತದಿಗಿಯೆಂದು\nತಮ್ಮ ಗೋತ್ರಕ್ಕೆ ಬೊಟ್ಟನಿಡುವರು.\nಮುಖ್ಯರಾಗಬೇಕೆಂದು ಅಟ್ಟ ಅಡಿಗೆ ಮೀಸಲವೆಂದು\nಅಶುದ್ಧವ \n  ಕಾಗೆಗೆ ಕೂಳ ಚೆಲ್ಲಿ,\nತಮ್ಮ ಪಿತರುಂಡರೆಂದು\nಮಿಕ್ಕ ಕೂಳ ತಮ್ಮ ಲಿಂಗಕ್ಕೆ ತೋರಿ ಭುಂಜಿಸುವ\nಭಕ್ತರೆನಿಸಿಕೊಂಬ ಭ್ರಷ್ಟಜಾತಿಗಳುಕೆಟ್ಟಕೇಡಿಂಗೆ ಕಡೆಯಿಲ್ಲವೆಂದ, ನಮ್ಮ ಕಲಿದೇವರದೇವ.\n"
}