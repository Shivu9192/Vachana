{
    "id": "11435", 
    "vachana": "<font>621<br/>ತಾರಾಧಾರ ಬಾಹ್ಯವ ಸೋಹಂಭಾವ<br/>ಭಾವಾಂತರ ವಾಮಶಕ್ತಿ ಮೋಹಶಕ್ತಿ<br/>ಕನ್ಯಾಶಕ್ತಿ ಬಾಲಶಕ್ತಿ ಗಣಶಕ್ತಿ ಮಂದಿರಶಕ್ತಿ<br/>ಶಿವದೇವ ಈಶ್ವರ ಮಹಾದೇವ ಪರಾಪರ  ಶಿವ<br/>ಇಂತಿವೆಲ್ಲವ ಬಸವಣ್ಣ ತಪ್ಪಿಸಿ,<br/>ಈಸರಿಂದಾದ ಭಕ್ತಿಯ ಪ್ರಭಾವದೊಳಿರಿಸಿ,<br/>ಗತಿಯತ್ತ ಹೊದ್ದಲೀಯದೆ, ಮೋಕ್ಷದತ್ತ ಹೊದ್ದಲೀಯದೆ,<br/>ನಾಲ್ಕೂ ಪದದತ್ತ ಹೊದ್ದಲೀಯದೆ,<br/>ಅಭಿನವ ಕೈಲಾಸದತ್ತ ಹೊದ್ದಲೀಯದೆ,<br/>ಲಿಂಗಾರ್ಚನೆಯ ತೋರಿ, ಜಂಗಮಾರ್ಚನೆಯ ಹೇಳಿ,<br/>ಜಂಗಮನಿರಾಕಾರವೆಂದು ತೋರಿ,<br/>ಆ ಜಂಗಮ  ಪ್ರಸಾದವ ಲಿಂಗಕ್ಕಿತ್ತು ಆರೋಗಿಸಿ,<br/>ಬಸವಣ್ಣ ತೋರಿದ ಕಾರಣ,<br/>ನಿರವಯದ ಹಾದಿಯ ಬಸವಣ್ಣನಿಂದ ಕಂಡೆನು ಕಾಣಾ,ಕಲಿದೇವಯ್ಯ.</font>"
}