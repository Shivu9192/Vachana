{
    "id": "11439", 
    "vachana": "ದಾಸಿಯ ಸಂಗ ದೇಶವರಿಯೆ ಪಡಗ.\nವೇಶಿಯ ಸಂಗ ಹದಿನೆಂಟುಜಾತಿ ನೂರೊಂದುಕುಲವೆಲ್ಲ\nದೃಷ್ಟಿಸುವ ಮರದ ಕುಳಿ.\nಪರಸ್ತ್ರೀಯ ಸಂಗ ಪಂಚಮಹಾಪಾತಕ, ಅಘೋರನರಕ.\nಇಂತೀ ತ್ರಿವಿಧಸಂಗ ಸಲ್ಲವೆಂಬುದನರಿದು,\nಬಿಡದೆ ಬಳಸುವವ ಗುರುವಾದಡಾಗಲಿ,\nಚರವಾದಡಾಗಲಿ, ಭಕ್ತನಾದಡಾಗಲಿ,\nಇಂತೀ ಗುರುಚರಪರದೊಳಗಾರಾದಡಾಗಲಿ,\nಅವರನು \n  ಪಾತಕರೆಂದು ಬಿಟ್ಟುಕಳೆಯದೆ,\nಅವರನು ತನ್ನವರೆಂದು ಮನ್ನಿಸಿ ಒಳಕೊಂಡನಾದಡೆ,\nಅವಂಗೆ ಕುಂಭೀಪಾತಕ, ನಾಯಕನರಕ ತಪ್ಪದೆಂದ,ಕಲಿದೇವಯ್ಯ.\n"
}