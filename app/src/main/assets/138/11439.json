{
    "id": "1439", 
    "vachana": "<font>625<br/>ದಾಸಿಯ ಸಂಗ ದೇಶವರಿಯೆ ಪಡಗ.<br/>ವೇಶಿಯ ಸಂಗ ಹದಿನೆಂಟುಜಾತಿ ನೂರೊಂದುಕುಲವೆಲ್ಲ<br/>ದೃಷ್ಟಿಸುವ ಮರದ ಕುಳಿ.<br/>ಪರಸ್ತ್ರೀಯ ಸಂಗ ಪಂಚಮಹಾಪಾತಕ, ಅಘೋರನರಕ.<br/>ಇಂತೀ ತ್ರಿವಿಧಸಂಗ ಸಲ್ಲವೆಂಬುದನರಿದು,<br/>ಬಿಡದೆ ಬಳಸುವವ ಗುರುವಾದಡಾಗಲಿ,<br/>ಚರವಾದಡಾಗಲಿ, ಭಕ್ತನಾದಡಾಗಲಿ,<br/>ಇಂತೀ ಗುರುಚರಪರದೊಳಗಾರಾದಡಾಗಲಿ,<br/>ಅವರನು ಪತಿತ  ಪಾತಕರೆಂದು ಬಿಟ್ಟುಕಳೆಯದೆ,<br/>ಅವರನು ತನ್ನವರೆಂದು ಮನ್ನಿಸಿ ಒಳಕೊಂಡನಾದಡೆ,<br/>ಅವಂಗೆ ಕುಂಭೀಪಾತಕ, ನಾಯಕನರಕ ತಪ್ಪದೆಂದ,ಕಲಿದೇವಯ್ಯ.</font>"
}