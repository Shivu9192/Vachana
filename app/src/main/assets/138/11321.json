{
    "id": "1321", 
    "vachana": "<font>507<br/>ಇಂದ್ರಲೋಕದವರೆಲ್ಲರೂ<br/>ಸಹೀಂದ್ರನಾಥ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಬ್ರಹ್ಮಲೋಕದವರೆಲ್ಲರೂ<br/>ಪರಬ್ರಹ್ಮ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ವಿಷ್ಣುಲೋಕದವರೆಲ್ಲರೂ<br/>ಮಹಾದಂಡನಾಥ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ರುದ್ರಲೋಕದವರೆಲ್ಲರೂ<br/>ಮಹಾರುದ್ರ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಶಿವಲೋಕದವರೆಲ್ಲರೂ<br/>ಪರಶಿವ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಪ್ರಮಥಮಲೋಕದವರೆಲ್ಲರೂ<br/>ಪ್ರಮಥನಾಥ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಪರಲೋಕದವರೆಲ್ಲರೂ<br/>ಪರಾಪರ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಸತ್ಯಲೋಕದವರೆಲ್ಲರೂ<br/>ನಿತ್ಯ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಮತ್ರ್ಯಲೋಕದವರೆಲ್ಲರೂ<br/>ಕರ್ತ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ನಾಗಲೋಕದವರೆಲ್ಲರೂ<br/>ನಾಗನಾಥ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಪಾತಾಳಲೋಕದವರೆಲ್ಲರೂ<br/>ಅಪ್ರಮಾಣ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ರಸಾತಳಲೋಕದವರೆಲ್ಲರೂ<br/>ಮಹಾಮಹಿಮ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಶೂನ್ಯಲೋಕದವರೆಲ್ಲರೂ<br/>ಶೂನ್ಯಲಿಂಗ ಬಸವಣ್ಣಾ ಎಂದು ಹೊಗಳುತಿರ್ಪರಯ್ಯಾ.<br/>ಸರ್ವಲೋಕದವರೆಲ್ಲರೂ<br/>ಸರ್ವಾಧಾರ ಬಸವಣ್ಣ ಎಂದು ಹೊಗಳುತಿರ್ಪರಯ್ಯಾ.<br/>ಇಂತು, ನಿತ್ಯರು ನಿಜೈಕ್ಯರು ಬಸವಣ್ಣನ ನೆನೆಯದವರಾರು ?<br/>ಸತ್ಯರು ಸದ್ಯೋನ್ಮುಕ್ತರು ಬಸವಣ್ಣನ ಹೊಗಳದವರಾರು ?<br/>ಸರ್ವಮಹಿಮನೆ, ಸರ್ವಘನಮನವೇದ್ಯನೆ, ಸರ್ವಪರಿಪೂರ್ಣನೆಕಲಿದೇವಾ,ನಿಮ್ಮ ಶರಣ ಬಸವಣ್ಣನಿಂತಹ ಘನಮಹಿಮ ನೋಡಯ್ಯಾ.</font>"
}