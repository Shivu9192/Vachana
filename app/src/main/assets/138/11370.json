{
    "id": "11370", 
    "vachana": "ಕಲ್ಯಾಣವೆಂಬ ಪಟ್ಟಣದೊಳಗೆ bsತ್ತೀಸಪುರದ ಮಹಾಗಣಂಗಳು.\nಒಂದು ಪುರದವರು ಅಗ್ಘಣಿಯ ತಹರು.\nಎರಡು ಪುರುದವರು \n  ರಂಗವಾಲಿಯ ಮಾಡುವರು.\nಮೂರು ಪುರದವರು ಲಿಂಗಾರ್ಚನೆಗೆ ನೀಡುವರು.\nನಾಲ್ಕು ಪುರದವರು ಲಿಂಗಕ್ಕೆ ಬೋನವ ಮಾಡುವರು.\nಐದು ಪುರದವರು ಅರ್ಪಿತಕ್ಕೆ ನೀಡುವರು.\nಆರು ಪುರದವರು ಪ್ರಸಾದದಲ್ಲಿ ತದ್ಗತರಾಗಿಹರು.\nಏಳು ಪುರದವರು ಧ್ಯಾನಾರೂಢರಾಗಿಹರು.\nಮುಂದಣ ಪುರದವರು ನಿಶ್ಚಿಂತನಿವಾಸಿಗಳಾಗಿಹರು.\nಈ ಪುರದ ಗಣಂಗಳು ಓಲೈಸುವ ಬಸವನ ಮಹಾಮನೆಯಮಡಿವಾಳ ನಾನು ಕಾಣಾ, ಕಲಿದೇವರದೇವಾ.\n"
}