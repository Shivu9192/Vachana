{
    "id": "11552", 
    "vachana": "<font>738<br/>ಶಬ್ದ ಸ್ಪರ್ಶ ರೂಪು ರಸ ಗಂಧ<br/>ಪಂಚವಿಷಯ ಸಂಗತವಾವುದೆಂದಡೆ:<br/>ಶಬ್ದಗುರು, ಸ್ಪರ್ಶಲಿಂಗ, ರೂಪುಜಂಗಮ,<br/>ರಸಪ್ರಸಾದ, ಗಂಧ ಅನುಭಾವ.<br/>ಇಂತೀ ಪಂಚವಿಂಶತಿಯವನಲ್ಲವೆನಬಲ್ಲನಾಗಿ ಬಸವಣ್ಣನು.<br/>ಮನ ಬುದ್ಧಿ ಚಿತ್ತ  ಅಹಂಕಾರ ಚತುರ್ವಿಧ ಸ್ಥೂಲವಾವುದೆಂದಡೆ:<br/>ಮನ ಧ್ಯಾನ ಬುದ್ಧಿ ವಂಚನೆ ಇಲ್ಲದುದು.<br/>ಚಿತ್ತ ದಾಸೋಹ ಅಹಂಕಾರ ಜ್ಞಾನ<br/>ಇವರಲ್ಲಿ ಮಾಡಬಲ್ಲನಾಗಿ ಬಸವಣ್ಣನು.<br/>ಸತ್ವ ರಜ  ತಮವೆಂಬೀ ತ್ರಿಕರಣವಾವುದೆಂದಡೆ:<br/>ಸತ್ವಶುದ್ಧ ರಜಸಿದ್ಧ ತಮಪ್ರಸಿದ್ಧ.<br/>ಇಂತೀ ತ್ರಿವಿಧ  ಸನ್ನಹಿತನಾಗಿ ಬಸವಣ್ಣನು.<br/>ಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರವಾವುದೆಂದಡೆ:<br/>ಕಾಮ ಪೂಜೆ, ಕ್ರೋಧ ಅನಿಮಿಷ,<br/>ಲೋಭ ಭಕ್ತಿ, ಮೋಹ ಅಷ್ಟವಿಧಾರ್ಚನೆ,<br/>ಮದ ಷೋಡಶೋಪಚಾರ<br/>ಮತ್ಸರ ಭವಂ ನಾಸ್ತಿ  ಎಂದೆನಬಲ್ಲನಾಗಿ ಬಸವಣ್ಣನು,<br/>ಮಹಾದೇವನು ಬಸವಣ್ಣನು, ಮಹಾಲಿಂಗವು ಬಸವಣ್ಣಂಗೆಮತ್ತೇನು ಅಪ್ರತಿಮ ಕಾಣಾ, ಕಲಿದೇವಯ್ಯ.</font>"
}