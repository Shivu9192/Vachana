{
    "id": "/15042", 
    "vachana": "ಶಿವನಿಂದಧಿಕ ದೈವ ಇಲ್ಲ,\nಶಿವಭಕ್ತಂಗಧಿಕ ಕುಲಜನಿಲ್ಲವೆಂದು\nಹೇಳುವುವು ಆಗಮ ಶ್ರುತಿ.\nಅದು ಎಂತೆಂದಡೆ :\nಸರ್ವ ಅಪ್ಸರರು \n  ಗಂಧರ್ವರು\nಸರ್ವ ಯತಿಗಳು \n  ಜತಿಗಳು\nಎಲ್ಲಾರು, ಎಲಾ ಈ ಶಿವಲಿಂಗಮಂ ಪೂಜಿಸಿ\nಮೋಕ್ಷವ ಪಡೆದೆನೆಂಬೋ ಭಕ್ತರು ನೀವು ಕೇಳಿರಯ್ಯಾ :\nಈ ಶಿವಲಿಂಗಮಂ \n  ಪೂಜಿಸಿ \n  ಹಿಂಗಿಸಿದ ;\nವಿಷ್ಣು ಪೂಜಿಸಿ ಹತ್ತು ಅವತಾರದ ದೋಷವನೀಡಾಡಿದ ;\nಇಂದ್ರ ಪೂಜಿಸಿ ಅಯಿಶ್ವರ್ಯಮಂ ಪಡೆದ ;\nಋಷಿಗಳು ಪೂಜಿಸಿ ಕುಲವಂ ಕಳೆದು\nಬ್ರಹ್ಮರೆನಿಸಿ ನಿಶ್ಚಿಂತರಾದರು ;\nಮಹಾಗಣಾಧೀಶ್ವರರೂ ಪೂಜಿಸಿ\nಕೈಲಾಸಕ್ಕೆ ಸೋಪಾನವ ಕಟ್ಟಿದರು ;\nಮಿಕ್ಕ ನರರು ಪೂಜಿಸಿ [ಸು]ರಲೋಕವನೈದಿದರೆಂಬೋ\nಶಾಸ್ತ್ರವಂ ಕೇಳಿ, ಓದಿ, ಹಾಡಿ, ತಿಳಿದು,\nಪರಮ ವಿರಕ್ತಿಯ ನಿಟ್ಟಿಸಲಾರದೆ\nಪರದೈವಕಡ್ಡ ಬಿದ್ದು\nಹಿಂದೆ ಅವ ಕಟ್ಟಿದ ಲಿಂಗವು\nಕೋಣನ ಕೊರಳಿಗೆ \n  ಕಟ್ಟಿದಂತಾಯಿತು ಕಾಣಾಕೂಡಲಾದಿ ಚನ್ನಸಂಗಮದೇವಾ.\n"
}