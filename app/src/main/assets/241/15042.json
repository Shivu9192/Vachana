{
    "id": "5042", 
    "vachana": "<font>611<br/>ಶಿವನಿಂದಧಿಕ ದೈವ ಇಲ್ಲ,<br/>ಶಿವಭಕ್ತಂಗಧಿಕ ಕುಲಜನಿಲ್ಲವೆಂದು<br/>ಹೇಳುವುವು ಆಗಮ ಶ್ರುತಿ.<br/>ಅದು ಎಂತೆಂದಡೆ :<br/>ಸರ್ವ ಅಪ್ಸರರು ಸರ್ವ  ಗಂಧರ್ವರು<br/>ಸರ್ವ ಯತಿಗಳು ಸರ್ವ  ಜತಿಗಳು<br/>ಎಲ್ಲಾರು, ಎಲಾ ಈ ಶಿವಲಿಂಗಮಂ ಪೂಜಿಸಿ<br/>ಮೋಕ್ಷವ ಪಡೆದೆನೆಂಬೋ ಭಕ್ತರು ನೀವು ಕೇಳಿರಯ್ಯಾ :<br/>ಈ ಶಿವಲಿಂಗಮಂ ಬ್ರಹ್ಮ  ಪೂಜಿಸಿ ಭವ  ಹಿಂಗಿಸಿದ ;<br/>ವಿಷ್ಣು ಪೂಜಿಸಿ ಹತ್ತು ಅವತಾರದ ದೋಷವನೀಡಾಡಿದ ;<br/>ಇಂದ್ರ ಪೂಜಿಸಿ ಅಯಿಶ್ವರ್ಯಮಂ ಪಡೆದ ;<br/>ಋಷಿಗಳು ಪೂಜಿಸಿ ಕುಲವಂ ಕಳೆದು<br/>ಬ್ರಹ್ಮರೆನಿಸಿ ನಿಶ್ಚಿಂತರಾದರು ;<br/>ಮಹಾಗಣಾಧೀಶ್ವರರೂ ಪೂಜಿಸಿ<br/>ಕೈಲಾಸಕ್ಕೆ ಸೋಪಾನವ ಕಟ್ಟಿದರು ;<br/>ಮಿಕ್ಕ ನರರು ಪೂಜಿಸಿ [ಸು]ರಲೋಕವನೈದಿದರೆಂಬೋ<br/>ಶಾಸ್ತ್ರವಂ ಕೇಳಿ, ಓದಿ, ಹಾಡಿ, ತಿಳಿದು,<br/>ಪರಮ ವಿರಕ್ತಿಯ ನಿಟ್ಟಿಸಲಾರದೆ<br/>ಪರದೈವಕಡ್ಡ ಬಿದ್ದು<br/>ಹಿಂದೆ ಅವ ಕಟ್ಟಿದ ಲಿಂಗವು<br/>ಕೋಣನ ಕೊರಳಿಗೆ ಗುದಿಗೆ  ಕಟ್ಟಿದಂತಾಯಿತು ಕಾಣಾಕೂಡಲಾದಿ ಚನ್ನಸಂಗಮದೇವಾ.</font>"
}