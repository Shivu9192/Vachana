{
    "id": "5052", 
    "vachana": "<font>621<br/>ಈರೇಳು ಭವನ ಹದಿನಾಲ್ಕು ಲೋಕಕ್ಕೆ<br/>ಶ್ರೀ ಮಹಾ ಸಾಂಬಶಿವನೇ ಘನವೆಂದು<br/>ನಾಲ್ಕು ವೇದಗಳು ಸಾರುತಿರ್ದವು.<br/>ಅಂತಪ್ಪ ಸಾಂಬಶಿವನು ತನ್ನ ಭಕ್ತನ ಏನೆನುತಿರ್ದನಯ್ಯಾ ?<br/>'ಭಕ್ತಂ ಮಹೇಶಗಿನ್ನಧಿಕ',<br/>'ನನಗಿಂತಾ ನನ್ನ ಭಕ್ತನೇ ದೊಡ್ಡವನೆ'ಂದು<br/>ಸಾಂಬಶಿವನು ಹೇಳುತ್ತಿಹನು.<br/>'ಭಕ್ತಂ ಮಹೇಶಗಿನ್ನಧಿಕ'ವೆಂಬ ನಾಮಾಂಕಿತ<br/>ಎಂತಪ್ಪ ಭಕ್ತಂಗೆ ಸಲುವದೆಂದರೆ:<br/>ಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರ<br/>ಇಂತೀ ಆರು ಗುಣಂಗಳಳಿದು,<br/>ಅಷ್ಟಮದಂಗಳ ತುಳಿದು,<br/>ತ್ರಿವಿಧ ಪದಾರ್ಥವನ್ನು ತ್ರೈಮೂರ್ತಿಗಳಿಗೆ ಕೊಟ್ಟು,<br/>ಇಷ್ಟಲಿಂಗನಿಷ್ಠಾಪರರಾಗಿ,<br/>ಜಂಗಮವೇ ಮತ್ಪ್ರಾಣವೆಂದು ನಂಬಿ,<br/>ಪೂಜಿಸುವ ಸದ್ಭಕ್ತಂಗೆ<br/>'ಭಕ್ತಂ ಮಹೇಶಗಿನ್ನಧಿಕ'ವೆಂಬ<br/>ನಾಮಾಂಕಿತ ಸಲುವದು.<br/>ಬರಿದೆ ಡಂಬಾಚಾರಕ್ಕೆ ಪ್ರಾತಃಕಾಲಕ್ಕೆ ಎದ್ದು,<br/>ಮೇಕೆ ಹೋತಿನ ಬಂಧುಗಳಾಗಿ<br/>ಆಡಿನ ಬೀಗಪ್ಪಗಳಾಗಿ<br/>ಪತ್ರೆಗಿಡಕೆ ಹಿಡಿಯ ತೊಪ್ಪಲನ ತೆರಕೊಂಡು ಬಂದು<br/>ಲಿಂಗದ ಮಸ್ತಕದ ಮೇಲೆ ಇಟ್ಟು,<br/>ಮಧ್ಯಾಹ್ನ ಕಾಲದಲ್ಲಿ ಒಂದು ಶಿವಜಂಗಮಮೂರ್ತಿ<br/>ಹಸಿದು ಬಂದು 'ಭಿಕ್ಷಾಂದೇಹಿ' ಎಂದರೆ<br/>'ಅಯ್ಯ ಕೈಯಿ ಅನುವು  ಆಗಿಯಿಲ್ಲ',<br/>'ಮನೆಯಲ್ಲಿ ಹಿರಿಯರು ಇಲ್ಲ',<br/>'ಮುಂದಲಮನೆಗೆ ದಯಮಾಡಿರಿ' ಎಂಬ<br/>ಹಂದಿಮುಂಡೇಮಕ್ಕಳಿಗೆ<br/>'ಭಕ್ತಂ ಮಹೇಶನಿಂದಧಿಕ'ವೆಂಬ ನಾಮಾಂಕಿತ<br/>ಸಲ್ಲದೆಂದಾತನಾರು ?ನಮ್ಮ ಕೂಡಲಾದಿ ಚನ್ನಸಂಗಮದೇವ.</font>"
}