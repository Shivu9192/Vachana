{
    "id": "5035", 
    "vachana": "<font>604<br/>ಎಲಾ ಶಿವಭಕ್ತನೇ ನೀ ಕೇಳು :<br/>ಬರಿದೆ 'ನಾ ಶಿವಭಕ್ತ' 'ನೀ ಶಿವಭಕ್ತನೆ'ಂದು ತಿರುಗುವಿರಲ್ಲ<br/>ಶಿವಭಕ್ತಿಯ ನೆಲೆಯ ಬಲ್ಲಿರೇನಯ್ಯಾ ?<br/>ಅದು ಎಂತೆಂದರೆ :<br/>ಶಿವಭಕ್ತನಾದ ಬಳಿಕ<br/>ತ್ರಿವಿಧ ಪದಾರ್ಥವನ್ನು ತ್ರಿವಿಧರಿಗೆ ದಾನವ  ಕೊಡಬೇಕು :<br/>ತನುವ ಕೊಡಬೇಕು ಗುರುವಿಗೆ ;<br/>ಮನವ ಕೊಡಬೇಕು ಲಿಂಗಕ್ಕೆ ;<br/>ಧನವ ಕೊಡಬೇಕು ಜಂಗಮಕ್ಕೆ].<br/>ತ್ರಿವಿಧ ಪದಾರ್ಥವನ್ನು ತ್ರಿವಿಧರಿಗೆ ದಾನವ  ಕೊಟ್ಟು,<br/>ನಿಷ್ಕಳಂಕವೇ ತಾನಾಗಿ, ಆರು ಚಕ್ರವ ಹತ್ತಿ,<br/>ವಿೂರಿದ ಸ್ಥಲದೊಳಗಿರ್ಪ ಲಿಂಗಮಂ ಪೂಜಿಸಿ,<br/>ಮೋಕ್ಷಮಂ ಪಡೆದಡೆ,<br/>ಶಿವಭಕ್ತನೆಂದು ನಮೋ ಎಂಬುವೆನಯ್ಯಾ.<br/>ಬರಿದೆ 'ನಾ ಶಿವಭಕ್ತ' 'ನೀ ಶಿವಭಕ್ತನೆ'ಂದು ತಿರುಗುವ,<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ !</font>"
}