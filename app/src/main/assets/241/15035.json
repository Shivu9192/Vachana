{
    "id": "/15035", 
    "vachana": "ಎಲಾ ಶಿವಭಕ್ತನೇ ನೀ ಕೇಳು :\nಬರಿದೆ 'ನಾ ಶಿವಭಕ್ತ' 'ನೀ ಶಿವಭಕ್ತನೆ'ಂದು ತಿರುಗುವಿರಲ್ಲ\nಶಿವಭಕ್ತಿಯ ನೆಲೆಯ ಬಲ್ಲಿರೇನಯ್ಯಾ ?\nಅದು ಎಂತೆಂದರೆ :\nಶಿವಭಕ್ತನಾದ ಬಳಿಕ\nತ್ರಿವಿಧ ಪದಾರ್ಥವನ್ನು ತ್ರಿವಿಧರಿಗೆ \n  ಕೊಡಬೇಕು :\nತನುವ ಕೊಡಬೇಕು ಗುರುವಿಗೆ ;\nಮನವ ಕೊಡಬೇಕು ಲಿಂಗಕ್ಕೆ ;\nಧನವ ಕೊಡಬೇಕು ಜಂಗಮಕ್ಕೆ].\nತ್ರಿವಿಧ ಪದಾರ್ಥವನ್ನು ತ್ರಿವಿಧರಿಗೆ \n  ಕೊಟ್ಟು,\nನಿಷ್ಕಳಂಕವೇ ತಾನಾಗಿ, ಆರು ಚಕ್ರವ ಹತ್ತಿ,\nವಿೂರಿದ ಸ್ಥಲದೊಳಗಿರ್ಪ ಲಿಂಗಮಂ ಪೂಜಿಸಿ,\nಮೋಕ್ಷಮಂ ಪಡೆದಡೆ,\nಶಿವಭಕ್ತನೆಂದು ನಮೋ ಎಂಬುವೆನಯ್ಯಾ.\nಬರಿದೆ 'ನಾ ಶಿವಭಕ್ತ' 'ನೀ ಶಿವಭಕ್ತನೆ'ಂದು ತಿರುಗುವ,\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ !\n"
}