{
    "id": "5040", 
    "vachana": "<font>609<br/>ಅಯ್ಯಾ, ಯತಿಯತ್ವವ ಪಡೆದೆನೆಂಬೋ ಮನುಜನೇ, ನೀ ಕೇಳು :<br/>ನಿನ್ನ 1ಯತಿಯತ್ವ1ದ ಬಗೆ ಎಂತೆಲಾ ?<br/>ಬರಿದೆ ದ್ರವ್ಯಕ್ಕೆ ಆಶೆಮಾಡಿ,<br/>ಪರರ ಕಾರ್ಪಣ್ಯದಿಂದ ಕಾಡಿ ಬೇಡಿ,<br/>ದ್ರವ್ಯವ ಗಳಿಸಿಕೊಂಡು, ಜನರ ಕಟ್ಟಿಕೊಂಡು<br/>ಬಡಿವಾರದಿಂದ ತಿರುಗಿದ ಬಳಿಕ,<br/>ನಿನಗೆ ಯತಿಯತ್ವವು ಎಲ್ಲೈತೆಲಾ ?<br/>ಅದು ಎಂತೆಂದರೆ, ಯತಿಯತ್ವವ ಪೇಳುವೆನು ಕೇಳೆಲಾ :<br/>ಯತಿ ನೀನಾದ ಬಳಿಕ<br/>ತನುವಿನ ಹಂಗು  ಹರಿಯಬೇಕು ;<br/>ಮನವ ಘನಲಿಂಗಕ್ಕೆ ಕಟ್ಟಿಹಾಕಬೇಕು ;<br/>ಧನವ ಸ್ವಪ್ನದಲ್ಲಿ ಮುಟ್ಟಲಾಗದು ;<br/>ಅನ್ನದ ಆಸೆಯ ಬಿಡಬೇಕು ;<br/>ಚಿನ್ಮಯನಾಗಿ ನಡೆಯಬೇಕು ;<br/>ಚಿಂತೆಯ ಮರೆತು ವೈರಾಗ್ಯದಿಂದಿರಬೇಕು ;<br/>ಕಾಮದ ಹಂಗ  ಕಳೆಯಬೇಕು ;<br/>ಕರ್ಮೇಂದ್ರಿಯಂಗಳ ಸುಡಬೇಕು ;<br/>ಲಿಂಗದಲ್ಲಿ ಕರುಣ ಇರಬೇಕು.<br/>ಸ್ಫಟಿಕದಂತೆ ನಿರ್ಮಳ ಕಾಯನಾಗಿ, ನಿಶ್ಚಿಂತನಾಗಿ, ಮೋಕ್ಷವ ಕಂಡಡೆ<br/>ಯತಿವರನೆಂದು ನಮೋ ಎಂಬುವೆನಯ್ಯಾ !<br/>ಬರಿದೆ ಯತಿ ಎನಿಸಿಕೊಂಡು<br/>ಕೋಪಾಟೋಪದೊಳು ಬಿದ್ದು ಹೊರಳಾಡುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ.</font>"
}