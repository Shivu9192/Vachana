{
    "id": "15040", 
    "vachana": "ಅಯ್ಯಾ, ಯತಿಯತ್ವವ ಪಡೆದೆನೆಂಬೋ ಮನುಜನೇ, ನೀ ಕೇಳು :\nನಿನ್ನ ಯತಿಯತ್ವದ ಬಗೆ ಎಂತೆಲಾ ?\nಬರಿದೆ ದ್ರವ್ಯಕ್ಕೆ ಆಶೆಮಾಡಿ,\nಪರರ ಕಾರ್ಪಣ್ಯದಿಂದ ಕಾಡಿ ಬೇಡಿ,\nದ್ರವ್ಯವ ಗಳಿಸಿಕೊಂಡು, ಜನರ ಕಟ್ಟಿಕೊಂಡು\nಬಡಿವಾರದಿಂದ ತಿರುಗಿದ ಬಳಿಕ,\nನಿನಗೆ ಯತಿಯತ್ವವು ಎಲ್ಲೈತೆಲಾ ?\nಅದು ಎಂತೆಂದರೆ, ಯತಿಯತ್ವವ ಪೇಳುವೆನು ಕೇಳೆಲಾ :\nಯತಿ ನೀನಾದ ಬಳಿಕ\nತನುವಿನ \n  ಹರಿಯಬೇಕು ;\nಮನವ ಘನಲಿಂಗಕ್ಕೆ ಕಟ್ಟಿಹಾಕಬೇಕು ;\nಧನವ ಸ್ವಪ್ನದಲ್ಲಿ ಮುಟ್ಟಲಾಗದು ;\nಅನ್ನದ ಆಸೆಯ ಬಿಡಬೇಕು ;\nಚಿನ್ಮಯನಾಗಿ ನಡೆಯಬೇಕು ;\nಚಿಂತೆಯ ಮರೆತು ವೈರಾಗ್ಯದಿಂದಿರಬೇಕು ;\nಕಾಮದ \n  ಕಳೆಯಬೇಕು ;\nಕರ್ಮೇಂದ್ರಿಯಂಗಳ ಸುಡಬೇಕು ;\nಲಿಂಗದಲ್ಲಿ ಕರುಣ ಇರಬೇಕು.\nಸ್ಫಟಿಕದಂತೆ ನಿರ್ಮಳ ಕಾಯನಾಗಿ, ನಿಶ್ಚಿಂತನಾಗಿ, ಮೋಕ್ಷವ ಕಂಡಡೆ\nಯತಿವರನೆಂದು ನಮೋ ಎಂಬುವೆನಯ್ಯಾ !\nಬರಿದೆ ಯತಿ ಎನಿಸಿಕೊಂಡು\nಕೋಪಾಟೋಪದೊಳು ಬಿದ್ದು ಹೊರಳಾಡುವ\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ.\n"
}