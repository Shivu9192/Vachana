{
    "id": "15043", 
    "vachana": "ಜ್ಯೋತಿಷ್ಯ ಘನವೆಂಬೋ ನೀತಿಗಾರನೇ ನೀ ಕೇಳು :\nಅಷ್ಟಗ್ರಹಂಗಳ ಬಲವು ದೊಡ್ಡಿತೆಂದು ನೀ ಪೇಳುವೆ.\nಗ್ರಹಂಗಳಿಗೆ ವಿಪತ್ತು ಬಂದಡೆ, ಆರೂ ತಿದ್ದಿಕೊಳಲರಿಯರು !\nಸೂರ್ಯನೇ ಘನವೆಂಬುವೆ,\nಚಕ್ರದಂತೆ ತಿರುಗುವನೇಕೆ ?\nಚಂದ್ರನೇ ಘನವೆಂಬುವೆ,\nಕ್ಷಯರೋಗದಿಂದ ಹೊರಳುವನೇಕೆ ?\nಬುಧನೇ ಘನವೆಂಬುವೆ,\nಬುದ್ಧಿಯಿಲ್ಲದನೆನಿಸಿಕೊಂಬನೇಕೆ ?\nಬೃಹಸ್ಪತಿಯೇ ಘನವೆಂಬುವೆ,\nತನ್ನ ಸ್ವಪತ್ನಿಯ ಕಳಕೊಂಡನೇಕೆ ?\nಶುಕ್ರನೇ ಘನವೆಂಬುವೆ,\nಕೊಡುವ ದಾನಕ್ಕಡ್ಡಲಾದನೇಕೆ ?\nಕಣ್ಣಕಳಕೊಂಡನೇಕೆ ?\nಶನಿಯೇ ಘನವೆಂಬುವೆ,\nಸಂಕೋಲೆಯೊಳಗಿರುವನೇಕೆ ?\nರಾಹು ಘನವೆಂಬುವೆ,\nಸೆರೆಮನೆಯೊಳು ಬಿದ್ದಿಹನೇಕೆ ?\nಇಂಥಾ ಜ್ಯೋತಿಷ್ಯ ಮುಖ್ಯವೇ ? ಮುಖ್ಯವಲ್ಲಾ !\nಮುಖ್ಯವು ದಾವುದೆಂದಡೆ,\nನಮ್ಮ \n  ಗಣಾಧೀಶ್ವರರ ಪ್ರಸಾದ ವಾಕ್ಯವೇ\nಸರ್ವಸಿದ್ಧ ಎಂದು ನಂಬುವೆ ಕಾಣಾಕೂಡಲಾದಿ ಚನ್ನಸಂಗಮದೇವಾ.\n"
}