{
    "id": "15043", 
    "vachana": "<font>612<br/>ಜ್ಯೋತಿಷ್ಯ ಘನವೆಂಬೋ ನೀತಿಗಾರನೇ ನೀ ಕೇಳು :<br/>ಅಷ್ಟಗ್ರಹಂಗಳ ಬಲವು ದೊಡ್ಡಿತೆಂದು ನೀ ಪೇಳುವೆ.<br/>ಗ್ರಹಂಗಳಿಗೆ ವಿಪತ್ತು ಬಂದಡೆ, ಆರೂ ತಿದ್ದಿಕೊಳಲರಿಯರು !<br/>ಸೂರ್ಯನೇ ಘನವೆಂಬುವೆ,<br/>ಚಕ್ರದಂತೆ ತಿರುಗುವನೇಕೆ ?<br/>ಚಂದ್ರನೇ ಘನವೆಂಬುವೆ,<br/>ಕ್ಷಯರೋಗದಿಂದ ಹೊರಳುವನೇಕೆ ?<br/>ಬುಧನೇ ಘನವೆಂಬುವೆ,<br/>ಬುದ್ಧಿಯಿಲ್ಲದನೆನಿಸಿಕೊಂಬನೇಕೆ ?<br/>ಬೃಹಸ್ಪತಿಯೇ ಘನವೆಂಬುವೆ,<br/>ತನ್ನ ಸ್ವಪತ್ನಿಯ ಕಳಕೊಂಡನೇಕೆ ?<br/>ಶುಕ್ರನೇ ಘನವೆಂಬುವೆ,<br/>ಕೊಡುವ ದಾನಕ್ಕಡ್ಡಲಾದನೇಕೆ ?<br/>ಕಣ್ಣಕಳಕೊಂಡನೇಕೆ ?<br/>ಶನಿಯೇ ಘನವೆಂಬುವೆ,<br/>ಸಂಕೋಲೆಯೊಳಗಿರುವನೇಕೆ ?<br/>ರಾಹು ಘನವೆಂಬುವೆ,<br/>ಸೆರೆಮನೆಯೊಳು ಬಿದ್ದಿಹನೇಕೆ ?<br/>ಇಂಥಾ ಜ್ಯೋತಿಷ್ಯ ಮುಖ್ಯವೇ ? ಮುಖ್ಯವಲ್ಲಾ !<br/>ಮುಖ್ಯವು ದಾವುದೆಂದಡೆ,<br/>ನಮ್ಮ ಪ್ರಮಥ  ಗಣಾಧೀಶ್ವರರ ಪ್ರಸಾದ ವಾಕ್ಯವೇ<br/>ಸರ್ವಸಿದ್ಧ ಎಂದು ನಂಬುವೆ ಕಾಣಾಕೂಡಲಾದಿ ಚನ್ನಸಂಗಮದೇವಾ.</font>"
}