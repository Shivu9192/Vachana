{
    "id": "15044", 
    "vachana": "<font>613<br/>ಎಲೆ ಎಲೆ, ಭಕ್ತ ಭವಿ  ಎಂಬೋ ನೀತಿಯಂ ಕೇಳು :<br/>ಭಕ್ತ ದಾರು ? ಭವಿ  ದಾರು ? ಎಂದಡೆ,<br/>ಎಲಾ, ಯಾವ ಕುಲ[ದವ]ನಾದಡೆ ಸರಿಯೋ ?<br/>ಯಾವ ದೇವರು ಆದರೆ ಸರಿಯೋ ?<br/>ಎಲ್ಲಾ ದೇವರಿಗೂ ಆತ್ಮಲಿಂಗವಾಗಿಪ್ಪನೇ ಮಹಾದೇವನೆಂದು<br/>ಹೇಳುವುದು ಶ್ರುತಿವಾಕ್ಯ.<br/>ಇದರೊಳಗೆ ಏಕದೈವವನು ಪಿಡಿದು<br/>ಪೂಜಿಸಿ, ಧ್ಯಾನಿಸಿ, ನಮಸ್ಕರಿಸಿ,<br/>ಕ್ರಿಯಾಚಾರದಿಂ ನಡೆದು,<br/>ನೀತಿಗಳನೋದಿ,<br/>ನಿರ್ಮಳಚಿತ್ತನಾದಡೆ ಭಕ್ತ.<br/>ಇದಂ ಮರೆದು, ಹಲವು ಕಾಲ  ಲಿಂಗಧ್ಯಾನ,<br/>ಹಲವು ಕಾಲ  ಹರಿಧ್ಯಾನ, ಹಲವು ಕಾಲ  ಬ್ರಹ್ಮಧ್ಯಾನ,<br/>ಹಲವು ಕಾಲ  ಎಲ್ಲಮ್ಮ, ಎಕನಾತಿ, ಶಾಕಿನಿ, ಡಾಕಿನಿ<br/>ಕಲ್ಲು ಮರದೊಳಗಿಪ್ಪ ದೇವರ ಪೂಜಿಸಿದಡೆ,<br/>ಎಲ್ಲಾರ ಎಂಜಲ ತಿಂಬೋರ ಎಂಜಲ [ತಿಂದು],<br/>ಭಕ್ತನೆಂದರಿಯದೆ, ಪ್ರಸಾದದ ಮಹಾತ್ಮೆಯ ತಿಳಿವ ತಿಳಿಯದೆ,<br/>ಧನದ ಪಿಶಾಚಿ ಎಂದು ಧರ್ಮ ಪರಹಿತಾರ್ಥವನು ಮರೆದು,<br/>ನಿತ್ಯ ನಿತ್ಯ  ಅನ್ನಕ್ಲೇಶದಲ್ಲಿ ಹೊರಳುವ[ವ]<br/>ಲಿಂಗದೇಹಿಕನಾದಡೆಯು<br/>ಬ್ರಾಹ್ಮಣನಾದೆಡೆಯು,<br/>ಇವನೇ ಭವಿ.<br/>ಇಂತಾ ಭಕ್ತ ಭವಿಗಳ ನೆಲೆಯ ತಿಳಿದು<br/>ನಮ್ಮ ಶರಣರು ನಿರ್ಲೇಪ ದೇಹಮಂ ಅಂಗೀಕರಿಸಿ ಪೆÇೀದರು ಕಾಣಾಕೂಡಲಾದಿ ಚನ್ನಸಂಗಮದೇವಾ. </font>"
}