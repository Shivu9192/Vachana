{
    "id": "15041", 
    "vachana": "<font>610<br/>'ಷಟುಸ್ಥಲದ ಬ್ರಹ್ಮಿಗಳೆ'ಂದು ಹೇಳಿಕೊಂಬಿರಿ,<br/>ನೀವು ಕೇಳಿರಯ್ಯಾ :<br/>ನಿಮ್ಮ ಷಟುಸ್ಥಲದ ಬ್ರಹ್ಮಿಗಳ ಲಕ್ಷಣ ದಾವುದೆಂದಡೆ,<br/>ಅಂಗಲಿಂಗ ಸಂಬಂಧವಾದುದೇ ಷಟುಸ್ಥಲ.<br/>ಅಂಗ ಲಿಂಗವಾದ ಪರಿ  ಎಂತೆಂದಡೆ,<br/>ಲಿಂಗ ಪೆÇೀದುದೇ ಷಟುಸ್ಥಲ:<br/>ಗ್ರಂಥ || ಅನಾದಿ ಸಂಸಿದ್ಧಸ್ಯ ಆತ್ಮಪರೀಕ್ಷಣಂ ಜಗತಾರಾ[ಧ್ಯಸ್ಯ] |<br/>ಸತ್ಯಂ ಜನನಮರಣವಿರಹಿತಂ [ಇತಿ]ಷಟ್‍ಸ್ಥಲಂ ||<br/>ಇಂತೀ ಸಾಕ್ಷಿ ಉಂಟಾಗಿ,<br/>ಪರಾನ್ನ ಅಪೇಕ್ಷಿತನಾಗದೆ,<br/>ಪರಸ್ತ್ರೀಯಂ ನೋಡದೆ,<br/>ಪರರೊಡವೆಯ ಹಂಗು  ಹಚ್ಚದೆ,<br/>ಪರಾತ್ಪರವಾಗಿಪ್ಪುದೆ ಜಂಗಮ  ಲಿಂಗ.<br/>ಪರಮ ಹರುಷದಿಂದ ಪಾತಕವನೀಡಾಡಿ,<br/>ಪರ[ಮ] ಪುರುಷಾರ್ಥವನೇ ಗ್ರಹಿಸಿ,<br/>ಪಾವನಚರಿತನಾಗಿ, ಭಕ್ತನ ಮನೆಗೆ ನಡೆದು ಬಂದು<br/>ಬೀಯೆಂಬೋ ಪಾಪವು ಕ್ಷಯವಾಗಲೆಂದು<br/>'ಭಿಕ್ಷಾ' ಎಂದು ನಿಂದಡೆ,<br/>ಅರಿದ ಭಕ್ತ ನೀಡಿದರೂ ಸಂತೋಷ<br/>ಅರಿಯದಿದ್ದ ಭಕ್ತ ನೀಡದಿದ್ದರೂ ಸಂತುಷ್ಟನಾಗಿ<br/>'ಹಳ್ಳಿಗೇಕರಾತ್ರಿ ಪಟ್ಟಣಕ್ಕೆ ಪಂಚರಾತ್ರಿ'<br/>ಸಂಚರಿಸುತಿರ್ಪುದೇ ಷಟುಸ್ಥಲದ ಬ್ರಹ್ಮಿ  ಎಂದು<br/>ನಮೋ ಎಂಬುವೆನಯ್ಯಾ<br/>ಬರಿದೆ 'ನಾ ಷಟುಸ್ಥಲದ ಬ್ರಹ್ಮಿ' 'ನೀ ಷಟುಸ್ಥಲದ ಬ್ರಹ್ಮಿ' ಎಂದು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ.</font>"
}