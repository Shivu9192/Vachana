{
    "id": "5036", 
    "vachana": "<font>605<br/>ಎಲಾ ಬ್ರಾಹ್ಮಣಾ ನೀ ಕೇಳು :<br/>ಬರಿದೆ 'ನಾ ಬ್ರಾಹ್ಮಣ' 'ನೀ ಬ್ರಾಹ್ಮಣನೆ'ಂದು ತಿರುಗುವಿರಲ್ಲದೆ,<br/>ಬ್ರಹ್ಮದ ನೆಲೆಯ ಬಲ್ಲಿರೇನಯ್ಯಾ?<br/>ಅದು ಎಂತೆಂದಡೆ :<br/>ವೇದಮಯವಾಗಿರ್ಪುದೇ ಬ್ರಹ್ಮ;<br/>ಬ್ರಹ್ಮಮಯವಾಗಿರ್ಪುದೇ ವೇದ.<br/>ಇಂತೀ ಚತುರ್ವೇದ ಪ್ರಕರಣಮಂ ಓದಿ<br/>ಹಾದಿಯಂ ತಪ್ಪಿ<br/>ಬೀದಿಯ ಸೂಳೆ[ಯ] ಹಿಂದೆ ತಿರುಗಿದ ಬಳಿಕ<br/>ನಿನಗೆ ಬ್ರಹ್ಮತ್ವವು ಎಲೈತೆಲಾ?<br/>ಬ್ರಹ್ಮತ್ವವು ದಾವುದೆಂದಡೆ ಪೇಳುವೆನು ಕೇಳೆಲಾ:<br/>ವೇದದೊಳಗಣ ತತ್ತ್ವಸಾರವನು ತೆಗೆದು,<br/>ಗುರುಪಥವು ಅನುಸರಣೆಯಾಗಿ,<br/>ನಿಜಮಾರ್ಗವ ಕಂಡು ನಿತ್ಯತ್ವ ನೀನಾಗಿ,<br/>ನಿರುಪಮ ನಿರ್ಮಾಯ ನಿರ್ವೇದ ವಸ್ತುವ ತಿಳಿದು,<br/>ಸಾಧುಸಜ್ಜನರೊಡನಾಡಿ ಸಾಕ್ಷಾತ್ಕಾರವಾಗಿ,<br/>ಸಾಯುಜ್ಯ ಸಾಮಿಪ್ಯ ಪಥಮಂ ಕಂಡುಳಿದು,<br/>ಆರು ಚಕ್ರವ ಹತ್ತಿ,<br/>ವಿೂರಿದ ಸ್ಥಲದೊಳಗಿರ್ಪ ಲಿಂಗಮಂ ಪೂಜಿಸಿ,<br/>ಮೋಕ್ಷಮಂ ಪಡೆದಡೆ,<br/>ಬ್ರಾಹ್ಮಣನೆಂದು ನಮೋ ಎಂಬುವೆನಯ್ಯಾ.<br/>ಬರಿದೆ ಬಡಿವಾರಕ್ಕೆ ಮಿಂದುಟ್ಟು<br/>'ನಾ ಬ್ರಾಹ್ಮಣ' 'ನೀ ಬ್ರಾಹ್ಮಣನೆ'ಂದು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋ,ಕೂಡಲಾದಿ ಚೆನ್ನಸಂಗಮದೇವಾ !</font>"
}