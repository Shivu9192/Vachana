{
    "id": "15036", 
    "vachana": "ಎಲಾ ಬ್ರಾಹ್ಮಣಾ ನೀ ಕೇಳು :\nಬರಿದೆ 'ನಾ ಬ್ರಾಹ್ಮಣ' 'ನೀ ಬ್ರಾಹ್ಮಣನೆ'ಂದು ತಿರುಗುವಿರಲ್ಲದೆ,\nಬ್ರಹ್ಮದ ನೆಲೆಯ ಬಲ್ಲಿರೇನಯ್ಯಾ?\nಅದು ಎಂತೆಂದಡೆ :\nವೇದಮಯವಾಗಿರ್ಪುದೇ ಬ್ರಹ್ಮ;\nಬ್ರಹ್ಮಮಯವಾಗಿರ್ಪುದೇ ವೇದ.\nಇಂತೀ ಚತುರ್ವೇದ ಪ್ರಕರಣಮಂ ಓದಿ\nಹಾದಿಯಂ ತಪ್ಪಿ\nಬೀದಿಯ ಸೂಳೆ[ಯ] ಹಿಂದೆ ತಿರುಗಿದ ಬಳಿಕ\nನಿನಗೆ ಬ್ರಹ್ಮತ್ವವು ಎಲೈತೆಲಾ?\nಬ್ರಹ್ಮತ್ವವು ದಾವುದೆಂದಡೆ ಪೇಳುವೆನು ಕೇಳೆಲಾ:\nವೇದದೊಳಗಣ ತತ್ತ್ವಸಾರವನು ತೆಗೆದು,\nಗುರುಪಥವು ಅನುಸರಣೆಯಾಗಿ,\nನಿಜಮಾರ್ಗವ ಕಂಡು ನಿತ್ಯತ್ವ ನೀನಾಗಿ,\nನಿರುಪಮ ನಿರ್ಮಾಯ ನಿರ್ವೇದ ವಸ್ತುವ ತಿಳಿದು,\nಸಾಧುಸಜ್ಜನರೊಡನಾಡಿ ಸಾಕ್ಷಾತ್ಕಾರವಾಗಿ,\nಸಾಯುಜ್ಯ ಸಾಮಿಪ್ಯ ಪಥಮಂ ಕಂಡುಳಿದು,\nಆರು ಚಕ್ರವ ಹತ್ತಿ,\nವಿೂರಿದ ಸ್ಥಲದೊಳಗಿರ್ಪ ಲಿಂಗಮಂ ಪೂಜಿಸಿ,\nಮೋಕ್ಷಮಂ ಪಡೆದಡೆ,\nಬ್ರಾಹ್ಮಣನೆಂದು ನಮೋ ಎಂಬುವೆನಯ್ಯಾ.\nಬರಿದೆ ಬಡಿವಾರಕ್ಕೆ ಮಿಂದುಟ್ಟು\n'ನಾ ಬ್ರಾಹ್ಮಣ' 'ನೀ ಬ್ರಾಹ್ಮಣನೆ'ಂದು ತಿರುಗುವ\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋ,ಕೂಡಲಾದಿ ಚೆನ್ನಸಂಗಮದೇವಾ !\n"
}