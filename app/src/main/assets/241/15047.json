{
    "id": "15047", 
    "vachana": "<font>616<br/>ಎಲಾ, ಶಿವಪೂಜೆಯ ಮಾಡುವ ಶಿವಪೂಜಕರು ನೀವು ಕೇಳಿರಯ್ಯಾ ;<br/>ನಿಮ್ಮ ಶಿವಪೂಜೆ[ಯ]ವಿಧ ಯಾವುದೆಲಾ ?<br/>ಜಲದಿಂದ ಮಜ್ಜನವ ನೀಡುವಿರಿ ;<br/>ಜಲ ಮೀನಿನೆಂಜಲು.<br/>ಅಡವಿಯಂ ತಿರುಗಿ, ಪುಷ್ಪವಂ ತಂದು, ಶಿವಗಂ ಅರ್ಪಿ[ಸುವಿರಿ];<br/>ಪುಷ್ಪ ಭೃಂಗದೆಂಜಲು.<br/>ಪಂಚಾಭಿಷೇಕ[ವ]ಮಾಡುವಿರಿ;<br/>ಕ್ಷೀರ ಕರುವಿನೆಂಜಲು.<br/>ಮಧು[ವ] ಅಭಿಷೇಕವ ಮಾಡುವಿರಿ;<br/>[ಮಧು] ಮಧು[ಕ]ರಮಯಂ.<br/>[ಇಂ]ತೀ ನೈವೇದ್ಯವಂ ಮಾಡುವೆಯಲ್ಲದೆ<br/>ಶಿವಪೂಜೆಯ ವಿಧವ ಬಲ್ಲೆ ಏನಯ್ಯಾ ?<br/>ಅದು ಎಂತೆಂದಡೆ:<br/>ಮಾನಸ ಪೂ[ಜಕ]ಸ್ಯ ಸರ್ವಪಾಪಃ [ಪರಿಹರತಿ] |<br/>ಸಾ[ಮೀ]ಪ್ಯ[ಂ] ಸದ್ಗು[ರೋಃ] ಪ್ರಾ[ಪ್ಯ] ಪುನರ್ಭವ ವಿನಶ್ಯತಿ ||<br/>ಇಂತೀ ಆಗಮ ಗ್ರಂಥವುಂಟಲ್ಲಾ ಇದನ್ನರಿತು<br/>ಮಾನಸವೆಂಬೋ ಕಲ್ಲಿನ ಮೇಲೆ<br/>ಮದಮಚ್ಚರವೆಂಬೋ ಗಂಧ ಕೊರಡಿನಿಂದ ತೇಯ್ದು,<br/>ಸತ್ಯವೆಂಬೋ ಗಂಧವಂ ಹಚ್ಚಿ,<br/>ನಿತ್ಯತ್ವ ಎಂಬೋ ಅಕ್ಷತೆಯನಿಟ್ಟು,<br/>ಗುರುಕೀಲೆಂಬೋ ಒರಳಿನಲ್ಲಿ<br/>ಮದಮಚ್ಚರವೆಂಬೋ ತಂಡಿಲಂ ಕುಟ್ಟಿ,<br/>ಬುದ್ಧಿಯೆಂಬೋ ಮೊರದಿಂದ ಝಾಡಿಸಿ ಕೇರಿ,<br/>ನಿಜವೆಂಬೋ ಅನ್ನವಂ ಮಾಡಿ,<br/>ನಿರ್ಮಳ ಚಿತ್ತವೆಂಬೋ ತುಪ್ಪವಂ ನೀಡಿ,<br/>ನಿರುಪಮ ಅವಸ್ಥೆಗಳಿಂದ ನೈವೇದ್ಯವಂ ಕೊಟ್ಟು,<br/>ಕಾಮಕ್ರೋಧವೆಂಬೋ ಬತ್ತಿಯ ಹೊಸೆದು,<br/>ಗುರುಪ್ರಣುತವೆಂಬೋ ಪಣತಿಯೊಳಗೆ<br/>ನಿರ್ಮಳವೆಂಬೋ ತೈಲವಂ ಎರೆದು<br/>ಜ್ಯೋತಿಯ ಮುಟ್ಟಿಸಿ,<br/>ನಿರ್ಮಳ ಲಿಂಗಕ್ಕಂ ಅರ್ಪಿಸಿ<br/>ಮೋಕ್ಷವ ಕಂಡಡೆ<br/>ಶಿವಪೂಜಕನೆಂದು ನಮೋ ಎಂಬುವೆನಯ್ಯಾ<br/>ಬರಿದೆ 'ನಾ ಶಿವಪೂಜೆ' 'ನೀ ಶಿವಪೂಜಕ'ನೆಂದು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣಾಕೂಡಲಾದಿ ಚನ್ನಸಂಗಮದೇವಾ.</font>"
}