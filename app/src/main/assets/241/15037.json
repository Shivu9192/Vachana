{
    "id": "15037", 
    "vachana": "<font>606<br/>ಸೂಳೆಯ ತನುಮನದ ಕೊನೆಯಲ್ಲಿ<br/>ವಿಟಗಾರನೇ ಪ್ರಾಣಲಿಂಗ;<br/>ಶೀಲವಂತನ ತನುಮನದ ಕೊನೆಯಲ್ಲಿ<br/>ಭವಿಯೇ ಪ್ರಾಣಲಿಂಗ ;<br/>ನಿತ್ಯ ಪ್ರಸಾದಿಯ ತನುಮನದ ಕೊನೆಯಲ್ಲಿ<br/>ಬೆಕ್ಕೇ ಪ್ರಾಣಲಿಂಗ ;<br/>ಬ್ರಾಹ್ಮಣರ ತನುಮನದ ಕೊನೆಯಲ್ಲಿ<br/>ಸೂತಕವೇ ಪ್ರಾಣಲಿಂಗ;<br/>ಇಂಥವರಿಗೆಲ್ಲಾ ಇಂತಾಯಿತು!<br/>ದೇವರಗುಡಿಯೆಂದು ದೇಗುಲವ ಪೆÇಕ್ಕು<br/>ನಮಸ್ಕಾರವ ಮಾಡುವಂಗೆ<br/>ಹೊರಗೆ ಕಳೆದ ಪಾದರಕ್ಷೆಯೆ ಪ್ರಾಣಲಿಂಗ.<br/>ಅದು ಎಂತೆಂದಡೆ :<br/>ಸೂಳೆಗೆ ವಿಟನ ಹಂಬಲು;<br/>ಶೀಲವಂತನಿಗೆ ಭವಿಯ ಹಂಬಲು;<br/>ನಿತ್ಯಪ್ರಸಾದಿಗೆ ಬೆಕ್ಕಿನ ಹಂಬಲು ;<br/>ಬ್ರಾಹ್ಮಣನಿಗೆ ಸೂತಕದ ಹಂಬಲು ;<br/>ಇವರು ಭಕ್ತಿಶೂನ್ಯರು ಕಾಣಿರಯ್ಯಾ !<br/>ಇವಂ ಬಿಟ್ಟು,<br/>ಪರಸ್ತ್ರೀಯರ ಮುಟ್ಟದಿರ್ಪುದೇ ಶೀಲ ;<br/>ಪರದ್ರವ್ಯ[ವ]ಅಪಹರಿಸದಿರುವುದೇ ಆಚಾರ ;<br/>ಪರನಿಂದೆ[ಯ] ಕರ್ಣದಿಂ ಕೇಳದಿರ್ಪುದೇ ನಿತ್ಯಪ್ರಸಾದತ್ವ ;<br/>ಪರರಂ ದೂಷಿಸದಿರ್ಪುದೇ ಬ್ರಹ್ಮತ್ವ.<br/>ಇಂತಿದರಲ್ಲಿ ನಡೆದು,<br/>ದೇವರಿಗೆ ನಮಸ್ಕಾರವ ಮಾಡುವುದೇ ನಮಸ್ಕಾರ.<br/>ಹಿಂದಿನ ಪುರಾತನರು ನಡೆದರೆಂಬೋ ಶಾಸ್ತ್ರವಂ ಕೇಳಿ,<br/>ಈಗಿನ ಕಿರಾತರು  'ನಾವು ಶೀಲವಂತರು'<br/>'ನಾವು ಆಚಾರವಂತರು', 'ನಾವು ನಿತ್ಯಪ್ರಸಾದಿಗಳು',<br/>'ನಾವು 1[ 'ಪೂಜಸ್ಥರು']1, 'ನಾವು ಬ್ರಾಹ್ಮಣರು', ಎಂದು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ !</font>"
}