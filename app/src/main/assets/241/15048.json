{
    "id": "/15048", 
    "vachana": "ಎಲಾ, ಓದಿದವರಿಗೆ ಮೋಕ್ಷವಿಲ್ಲಾ!\nಅದು ಎಂತೆಂದಡೆ,\nಒಂದು ಶಾಸ್ತ್ರವನೋದಿ ಮನಸು ನಿಲುಕಡೆಯಿಲ್ಲದೆ\nಮತ್ತೊಂದು ನೋಡುವೆ.\nಮತ್ತೊಂದು ಮತ್ತೊಂದು [ಎಂದು] ನೋಡುವರೆ\nದಿವಸ ಸಮೀಪಿಸಿತ್ತು.\nಸಮೀಪಿಸಿದ ಬಳಿಕ ಯಮದೂತರು ಬಂದು\nವಿಪ್ಲವ[ವ] ಮಾಡುವರು.\nಏನು ಕಾರಣವೆಂದಡೆ, ಓದಿದವರಿಗೆ ಮೋಕ್ಷವಿಲ್ಲಾ !\nಅದು ಎಂತೆಂದಡೆ,\nಬಿಳಿಯ ವಸ್ತ್ರವ ಹೊದ್ದುಕೊಂಡ ತಿರುಕಗೆ\nಎಲ್ಲರ ಮನ್ನಣೆಯುಂಟು.\nಮಾಸಿದರೆ ಅದಕೆ ಶುದ್ಧ ಮಾಡುವನು ರಜಕ.\nಇದರಂತೆ, ಓದಿನ [ಮರ್ಮವು] ತಿಳಿಯಲಿಲ್ಲ.\nಇದಂ ಬಿಟ್ಟು, ಬಿಳಿಯ ವಸ್ತ್ರವು\nಹೊಡೆಸಿಕೊಂಡು ಹೊಡೆಸಿಕೊಂಡು ಮುಪ್ಪಾದ ಬಳಿಕ\nಕೂಸುಗಳ ಗುದಕ್ಕೆ ಒರಸಿ ಬಿಸುಡುವರಲ್ಲದೆ,\nಅದಕ್ಕೆ ಅಧಿಕವುಂಟೇ ?\nಇದರಂತೆ ಓದಿನ [ಮರ್ಮವು] ತಿಳಿಯಲಿಲ್ಲ.\nಇದಂ ಬಿಟ್ಟು, ಮೂಢಭಾವದಿಂದ ಶಿವಲಿಂಗವ ಪೂಜಿಸಿದವರು\nಮೋಕ್ಷಕರಲ್ಲದೆ ಮಿಕ್ಕವರಿಗುಂಟೇನಲ್ಲ.\nಅದೇನು ಕಾರಣವೆಂದಡೆ,\nಮೂಢ ಭಕ್ತನೇ ಕಂಬಳಿಯೆಂದು ತಿಳಿಯೆಲಾ !\nಕಂಬಳಿಗೆ ಮನ್ನಣೆಯುಂಟೆ ?\nಹಾಸಿದರೆ ಮಾಸುವುದೆ ?\nಹೊದ್ದರೆ ಚಳಿಯ ತೋರುವುದೆ ?\nರಜಕನ ಮನೆಯ ಕಂಡುಬಲ್ಲುದೆ ?\nಮುಪ್ಪಾದ ಕಾಲಕ್ಕೆ ಕೃಮಿಶಳೆಗಶ್ವರ (?) ದೇವರಿಗೆ ಜೇಷ್ಮು(?)\nಎಲ್ಲಾ ಬರವಾಗಿ\nಭಕ್ತ ಪೆÇೀಷಿಸುವದಲ್ಲದೆ ಕೊರತೆಯುಂಟೆ ?\nಇದರಂತೆ ಮೂಢಭಕ್ತಂಗೆ ಮೋಕ್ಷವೆಂದು ತಿಳಿ.\nಇದಂ ಬಿಟ್ಟು, ಮಾತು ಕಲಿತ ಭೂತಗಳಂತೆ,\nಬರಿದೆ ಶಾಸ್ತ್ರವನೋದಿ,\nಕಂಡಕಂಡವರಲ್ಲಿ ಬಗುಳಿ,\nಕಾಲಕ್ಷೇಪವ ಕಳೆವ\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣಾಕೂಡಲಾದಿ ಚನ್ನಸಂಗಮದೇವಾ.\n"
}