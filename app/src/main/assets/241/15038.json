{
    "id": "5038", 
    "vachana": "<font>607<br/>ಎಲಾ, ಸೂಳೆಮಗನೇನ ಬಲ್ಲನಯ್ಯಾ<br/>ಕುದುರೆಯಾ ಕುರುಹನು ?<br/>ಶೀಲವಂತನೇನ ಬಲ್ಲನಯ್ಯಾ<br/>ಗುರುಲಿಂಗ ಜಂಗಮದ ಕುರುಹನು ?<br/>ಗುರುಲಿಂಗ ಜಂಗಮವು ಮನೆಗೆ ಬಂದು<br/>ಬೀಯೆಂಬೋ ಪಾಪವು ಕ್ಷಯವಾಗಲೆಂದು<br/>'ಭಿಕ್ಷಾ'ಎಂದು ನಿಂದಡೆ<br/>'ಅಯ್ಯಾ ನಮ್ಮ ಹಿರಿಯರು ಬಂದಿಲ್ಲಾ'<br/>'ನಮ್ಮ ಕಟ್ಟುಬಿನ್ನದ ಜಂಗಮವು ಬಂದಿಲ್ಲಾ'<br/>'ಇನ್ನೂ ಶೀಲವು ತೀರಿಲ್ಲಾ, ತಿರುಗಿ ಬಾ'<br/>ಎಂದು ಹಿಂದಕ್ಕೆ ಕಳುಹಿದಡೆ<br/>ಜಂಗಮದ ನೆಲೆ  ಯಾವುದೆಲಾ ?<br/>ಶೀಲವಂತನಿಗೆ ಶೀಲ ಯಾವುದೆಂದಡೆ,<br/>ಅದಂ ಪೇಳ್ವೆ ಕೇಳು :<br/>ಪರಕ್ರೂರತ್ವವ ಮರೆದು,<br/>ಪರಭೋಗದಭಿಲಾಷೆಯ ಬಿಟ್ಟು,<br/>ಪರಮ ವಿರಕ್ತಿಯಂ ಅಂಗೀಕರಿಸಿ,<br/>ಪಾಪಮಂ ಮುಟ್ಟಿನೋಡದೆ ಕಾಣದೆ ಕೇಳದೆ<br/>ನಿರ್ಲಿಪ್ತನಾಗಿ ನಿಜವಸ್ತುವಾದಾ<br/>ಶಿವಲಿಂಗ ಜಂಗಮವು ಮನೆಗೆ ಬಂದಡೆ<br/>ಅನ್ನ ಅಗ್ಗಣಿಯ ಕೊಟ್ಟು ತೃಪ್ತಿಯ ಬಡಿಸಿ<br/>ನಿತ್ಯತ್ವನಾಗಿ ಮೋಕ್ಷವ ಕಂಡಡೆ,<br/>ಶೀಲವಂತನೆಂದು ನಮೋ ಎಂಬುವೆನಯ್ಯಾ.<br/>ಬರಿದೆ, 'ನಾ ಶೀಲವಂತ' 'ನೀ ಶೀಲವಂತ'ನೆಂದು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ !</font>"
}