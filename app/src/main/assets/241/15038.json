{
    "id": "15038", 
    "vachana": "ಎಲಾ, ಸೂಳೆಮಗನೇನ ಬಲ್ಲನಯ್ಯಾ\nಕುದುರೆಯಾ ಕುರುಹನು ?\nಶೀಲವಂತನೇನ ಬಲ್ಲನಯ್ಯಾ\nಗುರುಲಿಂಗ ಜಂಗಮದ ಕುರುಹನು ?\nಗುರುಲಿಂಗ ಜಂಗಮವು ಮನೆಗೆ ಬಂದು\nಬೀಯೆಂಬೋ ಪಾಪವು ಕ್ಷಯವಾಗಲೆಂದು\n'ಭಿಕ್ಷಾ'ಎಂದು ನಿಂದಡೆ\n'ಅಯ್ಯಾ ನಮ್ಮ ಹಿರಿಯರು ಬಂದಿಲ್ಲಾ'\n'ನಮ್ಮ ಕಟ್ಟುಬಿನ್ನದ ಜಂಗಮವು ಬಂದಿಲ್ಲಾ'\n'ಇನ್ನೂ ಶೀಲವು ತೀರಿಲ್ಲಾ, ತಿರುಗಿ ಬಾ'\nಎಂದು ಹಿಂದಕ್ಕೆ ಕಳುಹಿದಡೆ\nಜಂಗಮದ \n  ಯಾವುದೆಲಾ ?\nಶೀಲವಂತನಿಗೆ ಶೀಲ ಯಾವುದೆಂದಡೆ,\nಅದಂ ಪೇಳ್ವೆ ಕೇಳು :\nಪರಕ್ರೂರತ್ವವ ಮರೆದು,\nಪರಭೋಗದಭಿಲಾಷೆಯ ಬಿಟ್ಟು,\nಪರಮ ವಿರಕ್ತಿಯಂ ಅಂಗೀಕರಿಸಿ,\nಪಾಪಮಂ ಮುಟ್ಟಿನೋಡದೆ ಕಾಣದೆ ಕೇಳದೆ\nನಿರ್ಲಿಪ್ತನಾಗಿ ನಿಜವಸ್ತುವಾದಾ\nಶಿವಲಿಂಗ ಜಂಗಮವು ಮನೆಗೆ ಬಂದಡೆ\nಅನ್ನ ಅಗ್ಗಣಿಯ ಕೊಟ್ಟು ತೃಪ್ತಿಯ ಬಡಿಸಿ\nನಿತ್ಯತ್ವನಾಗಿ ಮೋಕ್ಷವ ಕಂಡಡೆ,\nಶೀಲವಂತನೆಂದು ನಮೋ ಎಂಬುವೆನಯ್ಯಾ.\nಬರಿದೆ, 'ನಾ ಶೀಲವಂತ' 'ನೀ ಶೀಲವಂತ'ನೆಂದು ತಿರುಗುವ\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ !\n"
}