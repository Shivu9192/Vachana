{
    "id": "15049", 
    "vachana": "<font>618<br/>ಅಯ್ಯಾ, ಜೀವಾತ್ಮ ಭೇದವಾದಮಂ ಪೇಳ್ವೆನಯ್ಯಾ :<br/>ಜೀವ ಬೇರೆ, ಆತ್ಮ  ಬೇರೆ ಎಂದು ಹೇಳುವ[ವು] ಹಲವು ಶಾಸ್ತ್ರ ;<br/>ಜೀವಾತ್ಮ ಐಕ್ಯ ಹೇ[ಳುವವು] ಹಲವು ಶಾಸ್ತ್ರ.<br/>ಅ[ದು] ಎಂತೆಂದಡೆ:<br/>ಸರ್ವ ಚೇತನದಲ್ಲಿಯು ಉಂಟು ಎಂದು ಹೇಳುವವು ಜೀವವು,<br/>ಶಿವಶಾಸ್ತ್ರ ಇದಕ್ಕೆ ಸಾಕ್ಷಿ :<br/>“ಅಣೋರಣೀಯಾ[ನ್] ಮಹತೋ ಮಹೀಯಾ[ನ್]”<br/>ಎಂದು ಶ್ರುತಿಯುಂಟಾಗಿ, ಇದಂ ತಿಳಿದು, ಭೇದವಾದಿಗಳು<br/>ಸರ್ವಜೀವರಲ್ಲಿಯು ಆತ್ಮವುಂಟಾದಡೆಯು<br/>ಪಶುಜೀವಜಂತುಗಳಿಗೆ ನಮಸ್ಕಾರವ ಮಾಡಬಾರದೆ ? ಎಂದು<br/>ಹೇಳುವ ಮಾಯಾವಾದಿಗಳು ನೀವು ಕೇಳಿ ;<br/>ಅದು ಎಂತೆಂದಡೆ :<br/>ಎಲಾ ಎಲಾ, ಉಚ್ಫಿಷ್ಟದಲ್ಲಿಯು ಅರ್ಕನ ಪ್ರಭೆ  ಬಿದ್ದು ರಸ ಬತ್ತುವದು.<br/>ಅದರ ರಸಾಸ್ವಾದವು ಅರ್ಕಂಗೆ ಮುಟ್ಟುವುದೆ ?<br/>ಎಲಾ ಎಲಾ, ಸಿಲಹದಲ್ಲಿಯು ಸೂರ್ಯಪ್ರಭೆಯುಂಟು.<br/>ಅಲ್ಲಿ ವಹ್ನಿಯು ಪುಟ್ಟುವು]ದೆ?]<br/>ಇದರಂತೆ, ಸರ್ವ  ಜೀವಜಂತುಗಳಲ್ಲಿ<br/>ಮಾಯಾವಾದಿಗಳಲ್ಲಿ<br/>ಆತ್ಮಪರೀಕ್ಷೆಯಿಲ್ಲದವರಲ್ಲಿ<br/>[ದು]ಷ್ಟ ದುರ್ಜನರಲ್ಲಿ<br/>ಶಿವಭಕ್ತರಾಗಿ ಲಿಂಗವ ಧರಿಸಿ<br/>ದೇವರಾದರು ಸರಿಯೆ,<br/>[ಬ್ರಾ]ಹ್ಮರಾಗಿ ಯಜ್ಞಾÉೂೀಪವೀತವ<br/>ಹಾಕಿಕೊಂಡಿದ್ದರು ಸರಿಯೆ,<br/>ಯತಿಗಳಾಗಿ ಮಂಡೆ  ಬೋಳಿಸಿಕೊಂಡಿದ್ದರು ಸರಿಯೆ,<br/>ಮಾರ್ಗ ತಪ್ಪಿ ನಡೆವ ಜೀವಜಂತುಗಳಲ್ಲಿ<br/>ಸಿಲಹ ಉಚ್ಫಿಷ್ಟದ ಮೇಲೆ ಸೂರ್ಯನ ಪ್ರಭೆ  ಬಿದ್ದಂತೆ<br/>ಆತ್ಮ ಇದ್ದ ಕಾರಣ ಇವರಿಗೆ ಕೈಮುಗಿಯಲಾಗದು ಕಾಣಿರಯ್ಯಾ !<br/>ಇ[ವ]ರೊಳಗೆ ಶಿವಯೋಗಿಗಳು ದಾರೆಂದು ಕೇಳುವ<br/>ಮಾಯಾವಾದಿ ಕೇಳಲಾ.<br/>ಅದು ಎಂತೆಂದಡೆ:<br/>ಸೂರ್ಯನ ಪ್ರಕಾಶಕ್ಕೆ ಬಿಲದ್ವಾರವ ಸಿಲಹಂ ಪಿಡಿಯೆ<br/>ಅರ್ಕನ ಪ್ರಕಾಶಕ್ಕೆ ವಹ್ನಿ  ಪುಟ್ಟೆ<br/>ಸರ್ವಕಾಷ್ಠವನು ಸುಡುವದು ಕಾಣೆಲಾ.<br/>ಶಿವಾತ್ಮ ಐಕ್ಯವ ಮಾಡಿದಾ ಶಿವಯೋಗಿಗಳಲ್ಲಿ<br/>ಸರ್ವಕರ್ಮೇಂದ್ರಿಯ ಈ ತೆರದಲ್ಲಿ ಸುಟ್ಟ ಕಾರಣ<br/>ನಿರ್ಮಳಕಾಯರಾದರು.<br/>ಇಂತಪ್ಪ ಜೀವಾತ್ಮವ ಐಕ್ಯವ ಮಾಡಿದ ಶಿವಯೋಗಿಗಳಲ್ಲಿ<br/>ನಮಸ್ಕರಿಸಬಹುದು.<br/>ಇಂತಾ ಜೀವಾತ್ಮ ವೇದವ ತಿಳಿಯದೆ<br/>'ನಾ ಬ್ರಾಹ್ಮಣ' 'ನಾ ಶಿವಭಕ್ತ'ನೆಂದು ಹೇಳಿಕೊಂಡು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ</font>"
}