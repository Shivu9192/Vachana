{
    "id": "15049", 
    "vachana": "ಅಯ್ಯಾ, ಜೀವಾತ್ಮ ಭೇದವಾದಮಂ ಪೇಳ್ವೆನಯ್ಯಾ :\nಜೀವ ಬೇರೆ, \n  ಬೇರೆ ಎಂದು ಹೇಳುವ[ವು] ಹಲವು ಶಾಸ್ತ್ರ ;\nಜೀವಾತ್ಮ ಐಕ್ಯ ಹೇ[ಳುವವು] ಹಲವು ಶಾಸ್ತ್ರ.\nಅ[ದು] ಎಂತೆಂದಡೆ:\nಸರ್ವ ಚೇತನದಲ್ಲಿಯು ಉಂಟು ಎಂದು ಹೇಳುವವು ಜೀವವು,\nಶಿವಶಾಸ್ತ್ರ ಇದಕ್ಕೆ ಸಾಕ್ಷಿ :\n“ಅಣೋರಣೀಯಾ[ನ್] ಮಹತೋ ಮಹೀಯಾ[ನ್]”\nಎಂದು ಶ್ರುತಿಯುಂಟಾಗಿ, ಇದಂ ತಿಳಿದು, ಭೇದವಾದಿಗಳು\nಸರ್ವಜೀವರಲ್ಲಿಯು ಆತ್ಮವುಂಟಾದಡೆಯು\nಪಶುಜೀವಜಂತುಗಳಿಗೆ ನಮಸ್ಕಾರವ ಮಾಡಬಾರದೆ ? ಎಂದು\nಹೇಳುವ ಮಾಯಾವಾದಿಗಳು ನೀವು ಕೇಳಿ ;\nಅದು ಎಂತೆಂದಡೆ :\nಎಲಾ ಎಲಾ, ಉಚ್ಫಿಷ್ಟದಲ್ಲಿಯು ಅರ್ಕನ \n  ಬಿದ್ದು ರಸ ಬತ್ತುವದು.\nಅದರ ರಸಾಸ್ವಾದವು ಅರ್ಕಂಗೆ ಮುಟ್ಟುವುದೆ ?\nಎಲಾ ಎಲಾ, ಸಿಲಹದಲ್ಲಿಯು ಸೂರ್ಯಪ್ರಭೆಯುಂಟು.\nಅಲ್ಲಿ ವಹ್ನಿಯು ಪುಟ್ಟುವು]ದೆ?]\nಇದರಂತೆ, \n  ಜೀವಜಂತುಗಳಲ್ಲಿ\nಮಾಯಾವಾದಿಗಳಲ್ಲಿ\nಆತ್ಮಪರೀಕ್ಷೆಯಿಲ್ಲದವರಲ್ಲಿ\n[ದು]ಷ್ಟ ದುರ್ಜನರಲ್ಲಿ\nಶಿವಭಕ್ತರಾಗಿ ಲಿಂಗವ ಧರಿಸಿ\nದೇವರಾದರು ಸರಿಯೆ,\n[ಬ್ರಾ]ಹ್ಮರಾಗಿ ಯe್ಞÉೂೀಪವೀತವ\nಹಾಕಿಕೊಂಡಿದ್ದರು ಸರಿಯೆ,\nಯತಿಗಳಾಗಿ \n  ಬೋಳಿಸಿಕೊಂಡಿದ್ದರು ಸರಿಯೆ,\nಮಾರ್ಗ ತಪ್ಪಿ ನಡೆವ ಜೀವಜಂತುಗಳಲ್ಲಿ\nಸಿಲಹ ಉಚ್ಫಿಷ್ಟದ ಮೇಲೆ ಸೂರ್ಯನ \n  ಬಿದ್ದಂತೆ\nಆತ್ಮ ಇದ್ದ ಕಾರಣ ಇವರಿಗೆ ಕೈಮುಗಿಯಲಾಗದು ಕಾಣಿರಯ್ಯಾ !\nಇ[ವ]ರೊಳಗೆ ಶಿವಯೋಗಿಗಳು ದಾರೆಂದು ಕೇಳುವ\nಮಾಯಾವಾದಿ ಕೇಳಲಾ.\nಅದು ಎಂತೆಂದಡೆ:\nಸೂರ್ಯನ ಪ್ರಕಾಶಕ್ಕೆ ಬಿಲದ್ವಾರವ ಸಿಲಹಂ ಪಿಡಿಯೆ\nಅರ್ಕನ ಪ್ರಕಾಶಕ್ಕೆ \n  ಪುಟ್ಟೆ\nಸರ್ವಕಾಷ್ಠವನು ಸುಡುವದು ಕಾಣೆಲಾ.\nಶಿವಾತ್ಮ ಐಕ್ಯವ ಮಾಡಿದಾ ಶಿವಯೋಗಿಗಳಲ್ಲಿ\nಸರ್ವಕರ್ಮೇಂದ್ರಿಯ ಈ ತೆರದಲ್ಲಿ ಸುಟ್ಟ ಕಾರಣ\nನಿರ್ಮಳಕಾಯರಾದರು.\nಇಂತಪ್ಪ ಜೀವಾತ್ಮವ ಐಕ್ಯವ ಮಾಡಿದ ಶಿವಯೋಗಿಗಳಲ್ಲಿ\nನಮಸ್ಕರಿಸಬಹುದು.\nಇಂತಾ ಜೀವಾತ್ಮ ವೇದವ ತಿಳಿಯದೆ\n'ನಾ ಬ್ರಾಹ್ಮಣ' 'ನಾ ಶಿವಭಕ್ತ'ನೆಂದು ಹೇಳಿಕೊಂಡು ತಿರುಗುವ\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣೋಕೂಡಲಾದಿ ಚನ್ನಸಂಗಮದೇವಾ\n"
}