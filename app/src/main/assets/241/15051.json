{
    "id": "15051", 
    "vachana": "ಅಯ್ಯಾ, `ಬ್ರಹ್ಮಲಿಖಿತವೇ ದೊಡ್ಡಿತ್ತು' ಎಂದು ಪೇಳುವಿರಿ,\n'ಬ್ರಹ್ಮಲಿಖಿತಕ್ಕೆ [ಇದಿರು] ಯಾರಾರು ಇಲ್ಲ' ವೆಂದು ಹೇಳುವಿರಿ,\nನೀವು ಕೇಳಿರಯ್ಯಾ:\nಇಂಥ ಬ್ರಹ್ಮಲಿಖಿತವ ಗೆದ್ದವರು ನಮ್ಮ ಶಿವಗಣಾಧೀಶ್ವರರಲ್ಲದೆ\nಮಿಕ್ಕಿನವರು ಗೆದ್ದದ್ದು ಇಲ್ಲಾ ಕಾಣಿರಯ್ಯಾ!\nಅದು ಎಂತೆಂದಡೆ:\nಎಲೆ, ಬ್ರಹ್ಮನು ಶಿವನಂ ಕಾಣಲರಿಯದೆ\nತತ್ತ್ವಸಾರವ ತಿಳಿಯಲರಿಯದೆ\nಶಿರವ ಭೇದಿಸಿಕೊಂಡ.\nಇಂಥ ಬ್ರಹ್ಮಮುಖವಾದ ವೇದಗಳು\nರಥಕ್ಕೆ ವಾಜಿಯಾಗಿ ಹೋದವು.\nಇಂಥಾತ್ಮನು ತತ್ತ್ವಸಾರವ ತಿಳಿಯದೆ, ಅರಿಯದೆ,\nನಿಜವಸ್ತುವಾದ ಲಿಂಗಮಂ ಮರೆದು,\nಶಿರವ ಭೇದಿಸಿಕೊಂಡ.\nಅವ ನಮ್ಮ \n  ಗಣಾಧೀಶ್ವರರಿಗೆ\nಅದೃಷ್ಟವ ಬರೆವುದಕ್ಕೆ ಕಾರಣಕರ್ತನೆ ?\nಅಥವಾ ಆ ಕ್ಷಣ ಮಾತ್ರದಲ್ಲಿ ಪುತ್ರಜನನವಾದ ಕಾಲದಲ್ಲಿಯು\nಬ್ರಹ್ಮನ \n  [ಹ ಹೋ]ಹಾಗಾಗಲಿಯೆಂದು,\nಮಹಾಗುರುವು ಬಂದು ತ್ರಿಪುಂಡ್ರವಾದ ಮೂರು ಬೆರಳಿಂದ\nಬ್ರಹ್ಮಲಿಖಿತವಂ ದಟ್ಟಿಸಿ ಪಣೆಗಿಟ್ಟು,\nಮಾಂಸಪಿಂಡವಂ ಪೆÇೀಗಿ[ಸಿ] ಮಂತ್ರಪಿಂಡವ ಮಾಡುವರಲ್ಲದೆ\nಮಿಕ್ಕವರಿಂದಾಗದು ಕಾಣಿರಯ್ಯಾ.\nಆ \n  ಗಣಾಧೀಶ್ವರರು ನಡೆದರೆಂದು ಈಗ ಮನುಜರು\n'ನಾನೂ ನಡೆದೇನು' 'ನೀನೂ ನಡೆದೇನು' ಎಂದು ತಿರುಗುವ\nಮೂಳ ಹೊಲೆಯರ ಮುಖವ ನೋಡಲಾಗದು ಕಾಣಾಕೂಡಲಾದಿ ಚನ್ನಸಂಗಮದೇವಾ.\n"
}