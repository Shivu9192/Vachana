{
    "id": "15051", 
    "vachana": "<font>620<br/>ಅಯ್ಯಾ, `ಬ್ರಹ್ಮಲಿಖಿತವೇ ದೊಡ್ಡಿತ್ತು' ಎಂದು ಪೇಳುವಿರಿ,<br/>'ಬ್ರಹ್ಮಲಿಖಿತಕ್ಕೆ [ಇದಿರು] ಯಾರಾರು ಇಲ್ಲ' ವೆಂದು ಹೇಳುವಿರಿ,<br/>ನೀವು ಕೇಳಿರಯ್ಯಾ:<br/>ಇಂಥ ಬ್ರಹ್ಮಲಿಖಿತವ ಗೆದ್ದವರು ನಮ್ಮ ಶಿವಗಣಾಧೀಶ್ವರರಲ್ಲದೆ<br/>ಮಿಕ್ಕಿನವರು ಗೆದ್ದದ್ದು ಇಲ್ಲಾ ಕಾಣಿರಯ್ಯಾ!<br/>ಅದು ಎಂತೆಂದಡೆ:<br/>ಎಲೆ, ಬ್ರಹ್ಮನು ಶಿವನಂ ಕಾಣಲರಿಯದೆ<br/>ತತ್ತ್ವಸಾರವ ತಿಳಿಯಲರಿಯದೆ<br/>ಶಿರವ ಭೇದಿಸಿಕೊಂಡ.<br/>ಇಂಥ ಬ್ರಹ್ಮಮುಖವಾದ ವೇದಗಳು<br/>ರಥಕ್ಕೆ ವಾಜಿಯಾಗಿ ಹೋದವು.<br/>ಇಂಥಾತ್ಮನು ತತ್ತ್ವಸಾರವ ತಿಳಿಯದೆ, ಅರಿಯದೆ,<br/>ನಿಜವಸ್ತುವಾದ ಲಿಂಗಮಂ ಮರೆದು,<br/>ಶಿರವ ಭೇದಿಸಿಕೊಂಡ.<br/>ಅವ ನಮ್ಮ ಪ್ರಮಥ  ಗಣಾಧೀಶ್ವರರಿಗೆ<br/>ಅದೃಷ್ಟವ ಬರೆವುದಕ್ಕೆ ಕಾರಣಕರ್ತನೆ ?<br/>ಅಥವಾ ಆ ಕ್ಷಣ ಮಾತ್ರದಲ್ಲಿ ಪುತ್ರಜನನವಾದ ಕಾಲದಲ್ಲಿಯು<br/>ಬ್ರಹ್ಮನ ಬರ  [ಹ ಹೋ]ಹಾಗಾಗಲಿಯೆಂದು,<br/>ಮಹಾಗುರುವು ಬಂದು ತ್ರಿಪುಂಡ್ರವಾದ ಮೂರು ಬೆರಳಿಂದ<br/>ಬ್ರಹ್ಮಲಿಖಿತವಂ ದಟ್ಟಿಸಿ ಪಣೆಗಿಟ್ಟು,<br/>ಮಾಂಸಪಿಂಡವಂ ಪೆÇೀಗಿ[ಸಿ] ಮಂತ್ರಪಿಂಡವ ಮಾಡುವರಲ್ಲದೆ<br/>ಮಿಕ್ಕವರಿಂದಾಗದು ಕಾಣಿರಯ್ಯಾ.<br/>ಆ ಪ್ರಮಥ  ಗಣಾಧೀಶ್ವರರು ನಡೆದರೆಂದು ಈಗ ಮನುಜರು<br/>'ನಾನೂ ನಡೆದೇನು' 'ನೀನೂ ನಡೆದೇನು' ಎಂದು ತಿರುಗುವ<br/>ಮೂಳ ಹೊಲೆಯರ ಮುಖವ ನೋಡಲಾಗದು ಕಾಣಾಕೂಡಲಾದಿ ಚನ್ನಸಂಗಮದೇವಾ.</font>"
}