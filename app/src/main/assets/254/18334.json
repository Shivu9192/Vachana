{
    "id": "18334", 
    "vachana": "ಅಯ್ಯಾ, ಇಂಥ \n  \n  ಜೀವನ ಸಂಗದಿಂದ\nಎನ್ನ ಉನ್ಮನವು ಅದರಂತೆ ಕೂಡಿ,\nದುಶ್ಚರಿತ್ರದಿಂದ ಕುಲಗೇಡಿ ಬುದ್ಧಿಯ ಕಲಿತು\nನನ್ನನು \n  \n  ಬ್ರಹ್ಮಾದಿಗಳು ಬಿದ್ದ ಭವದ ಕುಳಿಯಲ್ಲಿ ಕೆಡವಿತಯ್ಯ.\nಆ ಬಿದ್ದ ದುಃಖವ ಎಷ್ಟೆಂದು ಹೇಳಲಯ್ಯ, ದೇವ.\nಪ್ರಥಮದಲ್ಲಿ ಒಬ್ಬ ಜೀವನ ತಂದೆ-ತಾಯಿಯೆಂದು ಮಾಡಿಕೊಂಡು\nಅವರ ಮಲಮೂತ್ರದ ದ್ವಾರದ ಸಂದಿನಲ್ಲಿ ಕೆಡವಿತ್ತಯ್ಯ.\nಅಲ್ಲಿ ನೋಡಿದಡೆ ಎಳ್ಳಿನಿತು ಹುರುಳಿಲ್ಲ,\nಮಹಾ ದುಃಖವೊ ಗುರುವೆ !\nಇಂಥ ಮಹಾದುಃಖ ಜೀವನ ಸಂಗವ ಪರಿಹರಿಸಿ,\nನಿಮ್ಮ ಕೃಪಾದೃಷ್ಟಿಯಿಂದ ನೋಡಿ\nಭವಪಾಶದಿಂದ ಕಡೆಗೆ ದಾಂಟಿಸಯ್ಯ.\nಶ್ರೀಗುರುಲಿಂಗಜಂಗಮವೆ, ಹರಹರ ಶಿವಶಿವ ಜಯಜಯ ಕರುಣಾಕರ,ಮತ್ಪ್ರಾಣನಾಥ ಮಹಾಶ್ರೀಗುರುಸಿದ್ಧಲಿಂಗೇಶ್ವರ.\n"
}