{
    "id": "8330", 
    "vachana": "<font>1292<br/>ಅಯ್ಯಾ, ಒಂದು ಕ್ಷಣಕ್ಕೆ ಪ್ರಸೂತಿ ವೈರಾಗ್ಯ ತಲೆದೋರಿದಲ್ಲಿ<br/>ಸಕಲ ಪದಾರ್ಥವ ಸೂರೆಮಾಡುವುದಯ್ಯ.<br/>ಒಂದು ಕ್ಷಣಕ್ಕೆ ಅಸ್ಥಿರ ಕಾಂಕ್ಷೆಯಿಂದ<br/>ಹಳೆಯ ರಗಟೆಗೆ ಹೊಡದಾಡಿ ಸಾವುದಯ್ಯ.<br/>ಒಂದು ವೇಳೆ  ಶ್ಮಶಾನವೈರಾಗ್ಯ ತಲೆದೋರಿದಲ್ಲಿ<br/>ತನ್ನ ಮನೆ ಮಕ್ಕಳು ಸಂಸಾರ ಧನಧಾನ್ಯವ ತ್ಯಜಿಸಿ<br/>ಅರಣ್ಯವಶವಾಗುವುದಯ್ಯ.<br/>ಅಲ್ಲಿ ಹೋಗಿ ಗುಡ್ಡ  ಗಹ್ವರದೊಳಗಿರುವ ಪಶುಪಕ್ಷಿಗಳೆಬ್ಬಟ್ಟಿ<br/>ಜಡಸಂಸಾರದಿಂದ ಹಾದಿಮಾರ್ಗದವರ ಬಳಲಿಸಿ,<br/>ಬೇಡಿದಲ್ಲಿ ಕೊಟ್ಟಡೆ ಸ್ತುತಿಸಿ,<br/>ಕೊಡದಿರ್ದಡೆ ಮಹಾದುಃಖದಿಂದ ನಿಂದ್ಯವ ಮಾಡಿ<br/>ಪರಮಪಾತಕತನದಿಂದ ಚರಿಸುವುದಯ್ಯ.<br/>ಇಂಥ ದುರ್ಜೀವಿಮನದ ಸಂಗವ ಪರಿಹರಿಸಯ್ಯ ಪ್ರಮಥಗಣನಾಯಕ.<br/>ಭಕ್ತವತ್ಸಲ ಭವರೋಗವೈದ್ಯ ಜಗದಾಧಾರಮೂರ್ತಿ ಸರ್ವಾಂತರ್ಯಾಮಿ<br/>ಶ್ರೀಗುರುಲಿಂಗಜಂಗಮವೆ.<br/>ಹರಹರ ಶಿವಶಿವ ಜಯಜಯ ಕರುಣಾಕರಮತ್ಪ್ರಾಣನಾಥ ಮಹಾಶ್ರೀಗುರುಸಿದ್ಧಲಿಂಗೇಶ್ವರ.</font>"
}