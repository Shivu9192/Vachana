{
    "id": "8333", 
    "vachana": "<font>1295<br/>ಅಯ್ಯಾ, ಮತ್ತೊಂದು ವೇಳೆ<br/>ಸತ್ಯೇಂದ್ರಚೋಳನ ವಾರ್ತೆಯ ಕೇಳಿ<br/>ಅನ್ನಕ್ಷೇತ್ರ ಅರವಟ್ಟಿಗೆಗಳು ಕೆರೆಬಾವಿಕಾಲುವೆಗಳು<br/>ದಾನ ಧರ್ಮ ಪರೋಪಕಾರಗಳು ಮುಂತಾಗಿ ಮಾಡುವುದಯ್ಯ.<br/>ತಾನು ಬಾಲನಾಗಿದ್ದಲ್ಲಿ ಒಬ್ಬ ವಿದ್ಯಬುದ್ಭಿ ಹೇಳಿದ ಗುರುವು<br/>ಸತ್ಯದ ವಾರ್ತೆಯ ಕೇಳಿ ಮನೆಗೆ ಬಂದು ನಿಂತು ಮಾತನಾಡಿದಡೆ<br/>ನೀನ್ಯಾರೊ ? ಎಂದು,<br/>ಅರ್ಥೇಷಣ, ಪುತ್ರೇಷಣ, ದಾರೇಷಣದ ಮದಗಳು ತಲೆಗೇರಿ<br/>ಅಹಂಕಾರದಿಂದ ಮನುಷ್ಯರ ಹಚ್ಚಿ<br/>ಮನೆಯಿಂದ ಹೊರಡಿಸಿ ನೂಕಿಸುವುದಯ್ಯ.<br/>ಮತ್ತಾರಾದಡು ಗುರುಹಿರಿಯರು ಕಂಡು<br/>ಎಲೆ ಜೀವನೆ ನಿನ್ನ ಬಾಲತ್ವದ ವಿದ್ಯಬುದ್ಧಿ ಗುರುವೆಂದು ಹೇಳಿದಡೆ,<br/>'ಅವನೇನು ಪುಗಸಾಟೆ ಹೇಳಿದನೆ?<br/>ನನ್ನ ರೊಕ್ಕವ ತಿಂದು ಹೇಳಿದ, ನೀನೊಬ್ಬ ನನಗೆ ಬುದ್ಭಿ ಹೇಳೋಕೆ'<br/>ಎಂದು ದುರ್ವಾಕ್ಯವ ನುಡಿವುದಯ್ಯ.<br/>ಇಂಥ ಭವದ ಹಂದಿ ಜಡಜೀವನ ಸಂಗವ ಪರಿಹರಿಸಿ ರಕ್ಷಿಸಯ್ಯ.<br/>ಶ್ರೀಗುರುಲಿಂಗಜಂಗಮವೆ, ಹರಹರ ಶಿವಶಿವ ಜಯಜಯ ಕರುಣಾಕರಮತ್ಪ್ರಾಣನಾಥ ಮಹಾಶ್ರೀಗುರುಸಿದ್ಧಲಿಂಗೇಶ್ವರ.</font>"
}