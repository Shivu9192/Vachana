{
    "id": "8332", 
    "vachana": "<font>1294<br/>ಅಯ್ಯಾ, ಮತ್ತೊಂದು ವೇಳೆ  ಧರ್ಮರಾಜನ ವಾರ್ತೆಯ ಕೇಳಿ<br/>ನಾನು ಅವನಂತೆ ಮಹಾದಾನವ ಮಾಡಬೇಕೆಂದು<br/>ಅನ್ನದಾನ-ವಸ್ತ್ರದಾನ-ಕನ್ಯಾದಾನ-ಧನಧಾನ್ಯ ಕಾಂಚನ  ಮೊದಲಾಗಿ<br/>ಷೋಡಶಮಹಾದಾನವ ಮಾಡುವುದಯ್ಯ.<br/>ಎಂದಿಗೋ ಯಾವ ಕಾಲಕ್ಕೋ ತನ್ನ ಪವಿತ್ರದ ಸದ್ಗುರುವು<br/>ಧರ್ಮದ ವಾರ್ತೆಯ ಕೇಳಿ, ಮನೆಗೆ ಬಂದು ಬಿsಕ್ಷವ ಬೇಡಲು,<br/>ನನ್ನ ಪುಣ್ಯಕ್ಕೆ ಕೊಟ್ಟಷ್ಟು ಒಯ್ದರೆ ಒಯ್ಯಿರಿ<br/>ಒಯ್ಯದಿದ್ದಡೆ ರಾಜಾರ್ಥಕ್ಕೆ ಹೇಳಿ ಹೊರಯಿಕ್ಕೆ ಹಾಕುವೆನೆಂದು<br/>ಮೂಳನಾಯಿ ಬಗುಳಿದಂತೆ ನುಡಿವುದಯ್ಯ.<br/>ಇಂಥ ಗುರುದ್ರೋಹಿ ನೀಚಜೀವನ ಸಂಗವ ತೊಲಗಿಸಿ<br/>ನಿಮ್ಮ ಕೃಪೆಯಿಂದ ರಕ್ಷಿಸಯ್ಯ.<br/>ನಿಷ್ಕಳಂಕ ನಿಷ್ಪ್ರಪಂಚ ನಿಷ್ಕಾಮಮೂರ್ತಿ ಶ್ರೀಗುರುಲಿಂಗಜಂಗಮವೆ.<br/>ಹರಹರ ಶಿವಶಿವ ಜಯಜಯ ಕರುಣಾಕರಮತ್ಪ್ರಾಣನಾಥ ಮಹಾಶ್ರೀಗುರುಸಿದ್ಧಲಿಂಗೇಶ್ವರ.</font>"
}