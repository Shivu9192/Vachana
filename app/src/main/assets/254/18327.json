{
    "id": "8327", 
    "vachana": "<font>1289<br/>ಅಯ್ಯಾ, ತನ್ನ ಅe್ಞನ ಮೂಲಹಂಕಾರದಿಂದ<br/>ಗುರುಚರಪರಭಕ್ತಗಣಂಗಳ ಕಂಡಡೆ ತಲೆವಾಗದಯ್ಯ ಎನ್ನ ಮನವು.<br/>ತನ್ನ ಬೈರೂಪದ ಬಿಂಕದಿಂದ<br/>ಗುರುಹಿರಿಯರು ಮಾತನಾಡಿದಡೆ<br/>ಭೃತ್ಯಭಾವದಿಂದ ಮಾತನಾಡದಯ್ಯ ಎನ್ನ ಮನವು.<br/>ಹಾ! ಹಾ! ಯತಿಗಳು ದಾರಿಯಲ್ಲಿ ಬಂದಡೆ<br/>ತನ್ನ ಗರುವಿನಿಂದ ಅವರಿಗೆ ಹಾದಿಯ ಬಿಡದಯ್ಯ ಎನ್ನ ಮನವು.<br/>ಹರಗುರುವಾಕ್ಯವಿಡಿದು ಆಚರಿಸುವ<br/>ನಿಜನಿಷ್ಠ ಶೀಲವ್ರತಿಗಳ ಕಂಡಡೆ ತನ್ನ ಗರುವಿನಿಂದ<br/>ಉರಿಮಾರಿಯಂತೆ, ಕೋಣ ಮಲತು ಗರುವಿನಿಂದ ತಿರುಗುವಂತೆ,<br/>ಅವರ ಮೇಲೆ ಮಚ್ಚರಿಸಿತಯ್ಯ ಎನ್ನ ಮನವು.<br/>ಇಂತಾ ಪರಮಪಾತಕ ಮನದ ಸಂಗದಿಂದ<br/>ನೊಂದು ಬೆಂದು ಕಂಗೆಟ್ಟು ಕಂದಿ  ಕುಂದಿ ತೊಳಲಿ ಬಳಲಿದೆನಯ್ಯ.<br/>ಇಂತಹ ಕುಮನಸಂಗವ ಪರಿಹರಿಸಿ ಸಲಹಯ್ಯ.<br/>ಶ್ರೀಗುರುಲಿಂಗಜಂಗಮವೆ.<br/>ಹರಹರ ಶಿವಶಿವ ಜಯಜಯ ಕರುಣಾಕರಮತ್ಪ್ರಾಣನಾಥ ಮಹಾಶ್ರೀಗುರುಸಿದ್ಧಲಿಂಗೇಶ್ವರ.</font>"
}