{
    "id": "/18340", 
    "vachana": "ಅಯ್ಯಾ, ಈ ದುರಾಚಾರ ದುರ್ಜೀವ ಮನಪ್ರಾಣಂಗಳಿಂದ\nಗುಹ್ಯಲಂಪಟ.-ಜಿಹ್ವಾಲಂಪಟಕ್ಕೊಳಗಾಗಿ,\nಹೊಟ್ಟೆಬೇನೆ, ತಲೆಬೇನೆ, ಕಣ್ಣುಬೇನೆ, ಮೈಶೂಲೆ\nಹುಣ್ಣು, ಉಷ್ಣ, ಮೂಲವ್ಯಾದಿs, ಗಿಣ್ಣುರೋಗ, ಉರಿ, ಚಳಿ ಮೊದಲಾಗಿ\nಮೂನ್ನೂರರವತ್ತು ವ್ಯಾದಿsಯ ಹುಳುಗೊಂಡದಲ್ಲಿ ಬಿದ್ದು ತೊಳಲಿದೆನಯ್ಯ.\nಎನ್ನ ತಾಯಿ-ತಂದೆ ಬಂಧು-ಬಳಗ ಒಡಹುಟ್ಟಿದವರು\nಪುತ್ರ ಪುತ್ರಿ ಪೌತ್ರ ಮೊದಲಾಗಿ\nಸಂಸಾರವೆಂಬ ಭವಬಂಧನಬಾಧೆ ಲಂಪಟದಿಂದ\nತೊಳಲಿದೆನಯ್ಯ ಗುರುವೆ.\nಇಂಥ ಅನಾಚಾರದಲ್ಲಿ ವರ್ತಿಸಿ, ಮತ್ತೊಬ್ಬರಿಗೆ ಸದಾಚಾರವ ಹೇಳಿ,\nನಿಂದ್ಯ-ವಂದನೆಯಿಂದ ಸಮಸ್ತಯೋನಿ ಭವರಾಟಾಳದಲ್ಲಿ ತಿರುಗಿದೆನಯ್ಯ !\nಶ್ರೀಗುರುಲಿಂಗಜಂಗಮವೆ, ಹರಹರ ಶಿವಶಿವ ಜಯಜಯ ಕರುಣಾಕರಮತ್ಪ್ರಾಣನಾಥ ಮಹಾಶ್ರೀಗುರುಸಿದ್ಧಲಿಂಗೇಶ್ವರ.\n"
}