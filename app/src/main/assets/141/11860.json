{
    "id": "1860", 
    "vachana": "<font>1048<br/>ಗುಡಿಯೊಡೆಯಂಗೆ ಕಂಬವೊಂದು, ಬಿಗಿಮೊಳೆಯೆಂಟು,<br/>ಕಂಬಕ್ಕೆ ಕಟ್ಟಿದ ಆಧಾರ  ದಾರವೈದು, ಗುಡಿಯ ಸಂದು  ಹದಿನಾರು.<br/>ಕೂಟದ ಸಂಪಿನ ಪಟ್ಟಿ ಇಪ್ಪತ್ತೈದು, ಒಂಬತ್ತು ಬಾಗಿಲು,<br/>ಮುಗಿಯಿತ್ತು ಗುಡಿ.<br/>ಗುಡಿಯ ಮೇಲೆ ಮೂರು ಕಳಸ, ಮೂರಕ್ಕೊಂದೆ ರತ್ನದ ಕುಡಿವೆಳಗು.<br/>ಬೆಳಗಿದ ಪ್ರಜ್ವಲಿತದಿಂದ ಗುಡಿ  ಒಡೆಯಿತ್ತು.<br/>ಗುಡಿಯೊಳಗಾದವೆಲ್ಲವು ಅಲ್ಲಿಯೆ ಅಡಗಿತ್ತು.<br/>ಕಳಸದ ಕಳೆ  ಹಿಂಗಿತ್ತು, ಮಾಣಿಕದ ಬೆಳಗಿನಲ್ಲಿ.ಆ ಬೆಳಗಡಗಿತ್ತು, ಅಗಮ್ಯೇಶ್ವರಲಿಂಗದಲ್ಲಿ ಒಡಗೂಡಿತ್ತು.</font>"
}