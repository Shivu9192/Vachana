{
    "id": "1807", 
    "vachana": "<font>995<br/>ತಟ್ಟು ಕುಂಚ ಕಮಂಡಲಂಗಳೆಂಬ ಲೋಚು  ಮುಟ್ಟಿಯ ಹಿಡಿದು,<br/>ಭೂತಕಾಯವಾಗಿ ತಿರುಗುವ ಆತನನರಿಯದ ಬೌದ್ಧಕಾರಿಗಳು ಕೇಳಿರೊ.<br/>ಜಾಗ್ರಸ್ವಪ್ನಸುಷುಪ್ತಿಯಲ್ಲಿ ತಟ್ಟುಗೆಡೆಯದ ತಟ್ಟಲ್ಲದೆ ಹಾಸಿಕೆಯಲ್ಲ.<br/>ಮನ ಬುದ್ಧಿ ಚಿತ್ತ  ಅಹಂಕಾರ ಎಂಬಿವು ಕೂಡಿ,<br/>ಸುಚಿತ್ತವೆಂಬರಿವು ಹಿಂಗದ ಕೋಲಿನಲ್ಲಿ ಕಟ್ಟಿ,<br/>ಮೂರಂಗವ ತೊಡೆವುದು ಕುಂಚ.<br/>ಹುಟ್ಟುವ ಅಂಡ, ಜನಿಸುವ ಯೋನಿ,<br/>ಮರಣದ ಮರವೆಯೆಂಬೀ ಗುಣವ ಅರಿತು,<br/>ಕೀಳುವುದು ಮಂಡೆಯ ಲೋಚು.<br/>ಹಿಂಗರಿತು ಕರಿಗೊಂಡು, ಭವವಿರೋಧವಂ ಗೆದ್ದು,<br/>ಅಘನಾಶನನ ಅಂಗದ ಮೇಲೆ ಇಂಬಿಟ್ಟು,<br/>ಹೆರೆಹಿಂಗದ ಸಂಗವೆ ತಾನಾಗಿ,<br/>ಆತ ಮಂಗಳಮಯ ಗುರುಮೂರ್ತಿ,ಎನ್ನಂಗದ ಗೂಡಿನ ಗುಮ್ಮಟನೊಡೆಯ ಅಗಮ್ಯೇಶ್ವರಲಿಂಗ.</font>"
}