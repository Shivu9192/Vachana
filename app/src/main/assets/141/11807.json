{
    "id": "11807", 
    "vachana": "ತಟ್ಟು ಕುಂಚ ಕಮಂಡಲಂಗಳೆಂಬ \n  ಮುಟ್ಟಿಯ ಹಿಡಿದು,\nಭೂತಕಾಯವಾಗಿ ತಿರುಗುವ ಆತನನರಿಯದ ಬೌದ್ಧಕಾರಿಗಳು ಕೇಳಿರೊ.\nಜಾಗ್ರಸ್ವಪ್ನಸುಷುಪ್ತಿಯಲ್ಲಿ ತಟ್ಟುಗೆಡೆಯದ ತಟ್ಟಲ್ಲದೆ ಹಾಸಿಕೆಯಲ್ಲ.\nಮನ ಬುದ್ಧಿ \n  ಅಹಂಕಾರ ಎಂಬಿವು ಕೂಡಿ,\nಸುಚಿತ್ತವೆಂಬರಿವು ಹಿಂಗದ ಕೋಲಿನಲ್ಲಿ ಕಟ್ಟಿ,\nಮೂರಂಗವ ತೊಡೆವುದು ಕುಂಚ.\nಹುಟ್ಟುವ ಅಂಡ, ಜನಿಸುವ ಯೋನಿ,\nಮರಣದ ಮರವೆಯೆಂಬೀ ಗುಣವ ಅರಿತು,\nಕೀಳುವುದು ಮಂಡೆಯ ಲೋಚು.\nಹಿಂಗರಿತು ಕರಿಗೊಂಡು, ಭವವಿರೋಧವಂ ಗೆದ್ದು,\nಅಘನಾಶನನ ಅಂಗದ ಮೇಲೆ ಇಂಬಿಟ್ಟು,\nಹೆರೆಹಿಂಗದ ಸಂಗವೆ ತಾನಾಗಿ,\nಆತ ಮಂಗಳಮಯ ಗುರುಮೂರ್ತಿ,ಎನ್ನಂಗದ ಗೂಡಿನ ಗುಮ್ಮಟನೊಡೆಯ ಅಗಮ್ಯೇಶ್ವರಲಿಂಗ.\n"
}