{
    "id": "11887", 
    "vachana": "ಕಾಡುಗುರಿ [ತಾ]ನೆಯಾಗಿ ಬಂದು,\nಊರೊಳಗೆ ಮೂರು ಮರಿಯನೀಯಿತ್ತು.\nಅವರ ವರ್ಣ ಒಂದೆಡ, ಒಂದು ಕಾಡ,\nಒಂದು ಎಲ್ಲರ ಕೂಡಿದ ಬಣ್ಣ\nಹೆಂಗುರಿ ಸತ್ತಿತ್ತು, ಮರಿಗೆ ಒಡೆಯರಿಲ್ಲ.\nಆ ಮರಿಯ ಕಾವಡೆ,\nಕಾಲಿಲ್ಲದೆ ಕೈಯಿಲ್ಲದೆ ಕಣ್ಣಿಲ್ಲದೆ ಕಾಯಬೇಕು.\nಆ \n  \n  ನಮಗೆ ಇನ್ನಾರು ಇಲ್ಲಾ ಎಂದು\nಎಡಕಾಡನೊಳಗಡಗಿ, ಕಾಡ ನಾನಾ ವರ್ಣದೊಳಗಡಗಿ,\nನಾಡು ನಾದದೊಳಗಡಗಿ, ನಾನಾ ವರ್ಣ ನಾಡಿನೊಳಗಡಗಿ,\nನಾದ ಸುನಾದದಲ್ಲಿ ಅಡಗಿ, ಸುನಾದ ಸುರಾಳವಾಗಿ ಇದ್ದಲ್ಲಿ,\nಗುಡಿಯ ಗುಹೆಯ ಗುಮ್ಮಟನೊಡೆಯ ಅಗಮ್ಯೇಶ್ವರಲಿಂಗ,ನೀ ನಿರಾಳವಾಗಿ ಇದ್ದೆ.\n"
}