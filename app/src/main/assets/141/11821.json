{
    "id": "11821", 
    "vachana": "ಎನ್ನ ಮನದ ಮರವೆ ಭಿನ್ನವಾಗದು.\nಮರೆದು ಅರಿದೆಹೆನೆಂದಡೆ\nಅರಿವಿನ ಮರವೆಯ ಮಧ್ಯದಲ್ಲಿ ಎಡೆದೆರಪಿಲ್ಲ.\nಕೋಲಿನಲ್ಲಿ \n  ಹೊಯ್ದಡೆ, ಸೀಳಿ ಹೋಳಾದುದುಂಟೆ ?\nಅರಿವುದೊಂದು ಘಟ, ಮರೆವುದೊಂದು ಘಟ,\nಒಡಗೂಡುವ ಠಾವಿನ್ನೆಂತೊ ?\nಹುತ್ತದ ಬಾಯಿ ಹಲವಾದಡೆ,\nಸರ್ಪನೆಯಿದುವಲ್ಲಿ ಒಡಲೊಂದೆ ತಪ್ಪದು.\nತನ್ನ ಚಿತ್ತದ ಭೇದವಲ್ಲದೆ ವಸ್ತುವಿಗೆ ಭೇದವುಂಟೆ ?\nವಿಷ ವಿಷವ ವೇಧಿಸುವಲ್ಲಿ ಬೇರೊಂದು ಅಸುವಿನ ಕಲೆವುಂಟೆ ?\nಅಸಿಯ ಮಡುವಿನಲ್ಲಿ ಲತೆಯ ಹಾಸಿಕೆಯುಂಟೆ ?\nಇಂತೀ ಹುಸಿಗಂಜಿ, ಗೂಡಿನಲ್ಲಿ ಅಡಗಿದೆ,ಗುಮ್ಮಟನಾಥನ ಒಡೆಯ ಅಗಮ್ಯೇಶ್ವರಲಿಂಗವೆ.\n"
}