{
    "id": "11899", 
    "vachana": "<font>1087<br/>ಅರಿದು ಮರೆಯಲಿಲ್ಲ, ಕುಕ್ಕುರಜ್ಞಾನವಾಗಿ.<br/>ಇದಿರ ಕಂಡು ತಾ ಕಾಣದಂತೆ ಇರಲಿಲ್ಲ,<br/>ಗತಿಜಿಹ್ವೆಯ ಚತುಃಪಾದಿಯಂತೆ.<br/>ಕಾಲವನರಿತು, ಆ ಕಾಲದಲ್ಲಿ ಹೋಹ ಕಾಲಜ್ಞಾನಿಯಂತೆ,<br/>ಕೂಗಿ ಕರೆದು, ಕೂಲಿಸಿಕೊಂಬ ಶತಬುದ್ಧಿಪತಿ ಶಿವನಂತೆ,<br/>ಮಾಡಿದ ಅಸಿ  ಕಾರುಕನೆಂದಡೆ, ಹೊಯಿದಡೆ,<br/>ಅಸುವಿನ ನಿಸಿತವ ಕೊಳದೆ ?<br/>ತನ್ಮಯವಾದಡೆ, ಮರೆದಡೆ, ಎಳೆಯದೆ ಬಿಡದು, ನಿನ್ನ ಮಾಯೆ.<br/>ಆರಿ ನಂದದ ದೀಪದಂತೆ, ರವೆಗುಂದದ ಬೆಳಗಿನಂತೆ,<br/>ಹೊರಹೊಮ್ಮದ ದಿನಕರನಂತೆ,<br/>ಮಧುಋತು ಅರತ  ಮಧುಕರನಂತೆ,<br/>ವಾಯು ಅಡಗಿದ ವಾರಿಧಿಯಂತೆ,<br/>ಅಸು ಅಡಗಿದ ಘಟಚಿಹ್ನದಂತೆ,<br/>ದಿಟಕರಿಸು, ಗುಡಿಯ ಗುಮ್ಮಟನಾಥನಅಗಮ್ಯೇಶ್ವರಲಿಂಗದಲ್ಲಿ ಪರಿಪೂರಿತವಾಗಿರು.</font>"
}