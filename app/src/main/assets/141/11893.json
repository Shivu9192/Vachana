{
    "id": "11893", 
    "vachana": "ರಸ ಉಂಬಲ್ಲಿ, ಗಂಧ ವಾಸಿಸುವಲ್ಲಿ,\nರೂಪು ನಿರೀಕ್ಷಣೆಯಲ್ಲಿ, ಶಬ್ದ ಗೋಚರದಲ್ಲಿ,\nಸ್ಪರ್ಶ ತ್ವಕ್ಕಿನಲ್ಲಿ, ಪಂಚಪುಟ ಭೇದಂಗಳಲ್ಲಿ,\nಅಷ್ಟಗುಣ ಮದಂಗಳ ಪಟ್ಟಣದ,\nಷೋಡಶದ ರೂಢಿಯ ಷಡ್ಚಕ್ರದ ಆಧಾರದ,\nಪಂಚವಿಂಶತಿಯ ನಿಳೆಯದ ಸಂಚಾರದ,\nನವಕವಾಟದ, ತ್ರಿಶಕ್ತಿ ಸಂಪದದ,\nತ್ರಿಗುಣಾತ್ಮನ ತ್ರಿಗುಣ ಓಹರಿಯಲ್ಲಿ ಬಳಸಿಪ್ಪ\nಬಂಧದಲ್ಲಿ ಮಗ್ನವಾಗದೆ,\nಜಾಗ್ರ [ಸ್ವಪ್ನ] \n  \n  ಘಟಪಟಲ\nತತ್ವನಿರಸನ ನಿರ್ವಿಕಾರನಾಗಿ,\nಇಂತಿವರಲ್ಲಿ ಅವಘಾನವಾಗಿ ಮುಳುಗದೆ,\nನೀರನಿರಿದ ಕೈದಿನಂತೆ ಕಲೆದೋರದೆ,\nಆವ ಸುಖಂಗಳಲ್ಲಿ ಅಭಿನ್ನವಾಗಿ,\nಜಲದೊಳಗಣ ಶಿಲೆ, ಶಿಲೆಯೊಳಗಣ ವಹ್ನಿ\nಸುಳುಹುದೋರದ ತೆರ,\nಮಥನಕ್ಕೆ ಕಂಡು, ಕಾಣದಡಗಿಪ್ಪ ತೆರ,\nಲಿಂಗಾಂಗಿಯ ಇರವು.\nಇದು ಸಿದ್ಧವಾಗಬೇಕು, ಶರೀರದ ಗುಡಿಯೊಡೆಯ\nಗುಮ್ಮಟನಾಥನ ಅಗಮ್ಯೇಶ್ವರಲಿಂಗವನರಿವುದಕ್ಕೆ.ಇದೇ ಅಂಜನಸಿದ್ಧಿ.\n"
}