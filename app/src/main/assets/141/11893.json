{
    "id": "1893", 
    "vachana": "<font>1081<br/>ರಸ ಉಂಬಲ್ಲಿ, ಗಂಧ ವಾಸಿಸುವಲ್ಲಿ,<br/>ರೂಪು ನಿರೀಕ್ಷಣೆಯಲ್ಲಿ, ಶಬ್ದ ಗೋಚರದಲ್ಲಿ,<br/>ಸ್ಪರ್ಶ ತ್ವಕ್ಕಿನಲ್ಲಿ, ಪಂಚಪುಟ ಭೇದಂಗಳಲ್ಲಿ,<br/>ಅಷ್ಟಗುಣ ಮದಂಗಳ ಪಟ್ಟಣದ,<br/>ಷೋಡಶದ ರೂಢಿಯ ಷಡ್ಚಕ್ರದ ಆಧಾರದ,<br/>ಪಂಚವಿಂಶತಿಯ ನಿಳೆಯದ ಸಂಚಾರದ,<br/>ನವಕವಾಟದ, ತ್ರಿಶಕ್ತಿ ಸಂಪದದ,<br/>ತ್ರಿಗುಣಾತ್ಮನ ತ್ರಿಗುಣ ಓಹರಿಯಲ್ಲಿ ಬಳಸಿಪ್ಪ<br/>ಬಂಧದಲ್ಲಿ ಮಗ್ನವಾಗದೆ,<br/>ಜಾಗ್ರ [ಸ್ವಪ್ನ] ಸುಷುಪ್ತಿ  ತ್ರಿವಿಧ  ಘಟಪಟಲ<br/>ತತ್ವನಿರಸನ ನಿರ್ವಿಕಾರನಾಗಿ,<br/>ಇಂತಿವರಲ್ಲಿ ಅವಘಾನವಾಗಿ ಮುಳುಗದೆ,<br/>ನೀರನಿರಿದ ಕೈದಿನಂತೆ ಕಲೆದೋರದೆ,<br/>ಆವ ಸುಖಂಗಳಲ್ಲಿ ಅಭಿನ್ನವಾಗಿ,<br/>ಜಲದೊಳಗಣ ಶಿಲೆ, ಶಿಲೆಯೊಳಗಣ ವಹ್ನಿ<br/>ಸುಳುಹುದೋರದ ತೆರ,<br/>ಮಥನಕ್ಕೆ ಕಂಡು, ಕಾಣದಡಗಿಪ್ಪ ತೆರ,<br/>ಲಿಂಗಾಂಗಿಯ ಇರವು.<br/>ಇದು ಸಿದ್ಧವಾಗಬೇಕು, ಶರೀರದ ಗುಡಿಯೊಡೆಯ<br/>ಗುಮ್ಮಟನಾಥನ ಅಗಮ್ಯೇಶ್ವರಲಿಂಗವನರಿವುದಕ್ಕೆ.ಇದೇ ಅಂಜನಸಿದ್ಧಿ.</font>"
}