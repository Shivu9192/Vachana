{
    "id": "9604", 
    "vachana": "ನಾಲ್ಕು ಜಾವಕ್ಕೆ ಒಂದು ಜಾವ\nಹಸಿವು ತೃಷೆ ಮಿಕ್ಕಾದ ವಿಷಯದೆಣಿಕೆಗೆ ಸಂದಿತ್ತು.\nಮತ್ತೊಂದು ಜಾವ\nನಿದ್ರೆ, ಸ್ವಪ್ನ, ಕಳವಳ ನಾನಾ \n  ಬಿಟ್ಟಿತ್ತು.\nಮತ್ತೊಂದು ಜಾವ\nಅಂಗನೆಯರ ಕುಚ, ಅಧರಚುಂಬನ\nಮಿಕ್ಕಾದ ಬಹುವಿಧ ಅಂಗವಿಕಾರದಲ್ಲಿ ಸತ್ತಿತ್ತು.\nಇನ್ನೊಂದು ಜಾವವಿದೆ:\nನೀವು ನೀವು ಬಂದ ಬಟ್ಟೆಯ ತಿಳಿದು\nಮುಂದಳ ಆಗುಚೇಗೆಯನರಿದು,\nನಿತ್ಯನೇಮವ ವಿಸ್ತರಿಸಿಕೊಂಡು\nನಿಮ್ಮ ಶಿವಾರ್ಚನೆ, ಪೂಜೆ, ಪ್ರಣವದ ಪ್ರಮಥಾಳಿ,\nಭಾವದ ಬಲಿಕೆ, ವಿರಕ್ತಿಯ ಬಿಡುಗಡೆ, ಸದ್ಭಕ್ತಿಯ ಮುಕ್ತಿ,\nಇಂತೀ ಕೃತ್ಯದ ಕಟ್ಟ ತಪ್ಪದಿರಿ.\nಅರುಣೋದಯಕ್ಕೆ ಒಡಲಾಗದ ಮುನ್ನವೆ\nಖಗವಿಹಂಗಾದಿಗಳ ಪಶುಮೃಗನರಕುಲದುಲುಹಿಂಗೆ ಮುನ್ನವೆ\nಧ್ಯಾನಾರೂಢರಾಗಿ,ಶುದ್ಧಸಿದ್ಧಪ್ರಸಿದ್ಧಪ್ರಸನ್ನ ಕುರುಂಗೇಶ್ವರಲಿಂಗವ ಕೊಡಬಲ್ಲಡೆ.\n"
}