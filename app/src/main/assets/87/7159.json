{
    "id": "7159", 
    "vachana": " \nಧೂಳುಪಾವಡವಾದಲ್ಲಿ ಆವ ನೀರನು ಹಾಯಬಹುದು. \nಕಂಠಪಾವಡದಲ್ಲಿ ಉರದಿಂದ ಮೀರಿ ಹಾಯಲಾಗದು. \nಸರ್ವಾಂಗಪಾವಡದಲ್ಲಿ ಹೊಳೆ \n  ಮಿಕ್ಕಾದ \nಬಹುಜಲಂಗಳ ಮೆಟ್ಟಲಾಗದು. \nಅದೆಂತೆಂದಡೆ \nಆ ಲಿಂಗವೆಲ್ಲವು ವ್ರತಾಚಾರಲಿಂಗವಾದಕಾರಣ. \nತಮ್ಮ ಲಿಂಗದ ಮಜ್ಜನದ ಅಗ್ಗಣಿಯಲ್ಲದೆ \nತಮ್ಮಂಗವ ಮುಟ್ಟಲಾಗದು. \nಇಂತೀ ಇವು \n  \n  ವ್ರತದಂಗದ ಭೇದವಲ್ಲದೆ \nನಾನೊಂದು ನುಡಿದುದಿಲ್ಲ. \nಇದಕ್ಕೆ ನಿಮ್ಮ ಭಾವವೆ ಸಾಕ್ಷಿ. ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗದ ವ್ರತದಂಗದ ಭೇದ.\n"
}