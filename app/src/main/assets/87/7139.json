{
    "id": "7139", 
    "vachana": " \nತಂದೆಯ ಒಂದಾಗಿ ಬಂದ ಸಹೋದರ ಗಂಡೆಲ್ಲ ತಂದೆಯಾದ ಕಾರಣ, \nಆ ತಂದೆಯ ಒಡಹುಟ್ಟಿದ ಹೆಣ್ಣೆಲ್ಲ ತನಗೆ ತಾಯಲ್ಲವೆ ! \nಆಕೆಯನತ್ತೆಯೆಂಬ ಜಗದ ತೆತ್ತುಮತ್ತರ ನಾವರಿಯೆವಯ್ಯಾ. \nಮತ್ತೆ, \n  ಬಳಸುವುದಕ್ಕೆ ಗೊತ್ತಿಲ್ಲವೆಂದಾಕೆಯ ಮಗಳನು \nಸತಿಯನೆ ಮಾಡಿಕೊಳ್ಳಬಹುದೆ ! \nಹೆತ್ತತಾಯ ಮಗಳ ಮಗಳು ಒಡಹುಟ್ಟಿದವಳಲ್ಲವೆ ! \nಸೊಸೆ ಮಾವನೆಂದು ಸತಿಯಂ ಮಾಡಿಕೊಂಬರು ನೋಡಾ. \nಸೊಸೆಗೂ ಮಾವಂಗೂ \n  ನಿಲ್ಲುವುದೆ ! \nಸತ್ಯಕ್ಕೆ ಸಮವಲ್ಲ, ಭಕ್ತಿಗೆ ಇದಿರಿಲ್ಲವೆಂದರಿದು ಮತ್ತೆ \nಜಗದಲ್ಲಿ ಹೊತ್ತು ಹೋರಲೇಕೆ ! \nಇದು ಆಚಾರಕ್ಕೆ ನಿಶ್ಚಯ, \nಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗಕ್ಕೆ ಕೊಳುಕೊಡೆಯೆಂಬ \n  ಸದಾಚಾರದಲ್ಲಿ ಅಡಗಿತ್ತು.\n"
}