{
    "id": "7165", 
    "vachana": " \nನಿತ್ಯ ಚಿಲುಮೆಯ ಕೃತ್ಯವೆಂದು ಮಾಡುವಲ್ಲಿ, \nಮಳಲಿನ ಮರೆಯ \n  ಬಳಸದೆ, \nಸಲೆ ಪೃಥ್ವಿಯಲ್ಲಿ \n  ಚಿಲುಮೆಯಂ ಕಂಡು \nದಿನಕೃತ್ಯ ತಪ್ಪದೆ ನೇಮ ಸಲುವಂತೆ ಕಾಷ್ಠವಂ ತೊಳೆದು \nಜೀವಜಂತುಗಳ ನೋಡಿ, ಉಂಡೆ ಮರನಂ ಒಡೆಯದೆ, \nಜೀರ್ಣವಾದ ಕಾಷ್ಠಮಂ ಒಲೆಗಿಕ್ಕದೆ \nತುಳಿಯದ ಧಾನ್ಯವಂ ಶೋಧಿಸಿ, \nಲತೆ \n  ಮೊದಲಾದ \n  ಪೈರು ಗೆಣಸು \n  ಹುಡುಕಂ ಮುಟ್ಟದೆ, \nಲಿಂಗಾವಧಾನದಲ್ಲಿ ಸ್ವಯಂ ಪಾಕವಂ ಮಾಡಿ \nಸ್ವಾನುಭಾವದಿಂದ ಲಿಂಗಾರ್ಚನೆಯ ಮಾಡಿ \nಬೇಡದೆ ಕಾಡದೆ ಸ್ವ ಇಚ್ಫಾಪರನಾಗಿ ಆರೈದು ನಡೆವಲ್ಲಿ, \nನೀರು ನೆಲ ಬಹುಜನಗ್ರಾಮ ಗಣಸಮೂಹಸಂಪದಸಮಯಕ್ಕೆ ಸಿಕ್ಕದೆ \nತ್ರಿವಿಧಕ್ಕೊಳಗಲ್ಲದೆ, \nಇಂತೀ ನೇಮವೆ ತಾನಾಗಿ, ತಾನೆ ನೇಮವಾಗಿ, \nಉಭಯಕ್ಕೆ ತೆರಪಿಲ್ಲದೆ ನಿಂದುದು ಆಚಾರವೆ ಪ್ರಣವಾದ ರಾಮೇಶ್ವರಲಿಂಗವು ತಾನೆ.\n"
}