{
    "id": "65", 
    "vachana": "<font>515 <br/>ನಿತ್ಯ ಚಿಲುಮೆಯ ಕೃತ್ಯವೆಂದು ಮಾಡುವಲ್ಲಿ, <br/>ಮಳಲಿನ ಮರೆಯ ನೀರ  ಬಳಸದೆ, <br/>ಸಲೆ ಪೃಥ್ವಿಯಲ್ಲಿ ನೆಲೆ  ಚಿಲುಮೆಯಂ ಕಂಡು <br/>ದಿನಕೃತ್ಯ ತಪ್ಪದೆ ನೇಮ ಸಲುವಂತೆ ಕಾಷ್ಠವಂ ತೊಳೆದು <br/>ಜೀವಜಂತುಗಳ ನೋಡಿ, ಉಂಡೆ ಮರನಂ ಒಡೆಯದೆ, <br/>ಜೀರ್ಣವಾದ ಕಾಷ್ಠಮಂ ಒಲೆಗಿಕ್ಕದೆ <br/>ತುಳಿಯದ ಧಾನ್ಯವಂ ಶೋಧಿಸಿ, <br/>ಲತೆ ಪರ್ಣ  ಮೊದಲಾದ ಪಚ್ಚೆ  ಪೈರು ಗೆಣಸು ವಿದಳ  ಹುಡುಕಂ ಮುಟ್ಟದೆ, <br/>ಲಿಂಗಾವಧಾನದಲ್ಲಿ ಸ್ವಯಂ ಪಾಕವಂ ಮಾಡಿ <br/>ಸ್ವಾನುಭಾವದಿಂದ ಲಿಂಗಾರ್ಚನೆಯ ಮಾಡಿ <br/>ಬೇಡದೆ ಕಾಡದೆ ಸ್ವ ಇಚ್ಫಾಪರನಾಗಿ ಆರೈದು ನಡೆವಲ್ಲಿ, <br/>ನೀರು ನೆಲ ಬಹುಜನಗ್ರಾಮ ಗಣಸಮೂಹಸಂಪದಸಮಯಕ್ಕೆ ಸಿಕ್ಕದೆ <br/>ತ್ರಿವಿಧಕ್ಕೊಳಗಲ್ಲದೆ, <br/>ಇಂತೀ ನೇಮವೆ ತಾನಾಗಿ, ತಾನೆ ನೇಮವಾಗಿ, <br/>ಉಭಯಕ್ಕೆ ತೆರಪಿಲ್ಲದೆ ನಿಂದುದು ಆಚಾರವೆ ಪ್ರಣವಾದ ರಾಮೇಶ್ವರಲಿಂಗವು ತಾನೆ.</font>"
}