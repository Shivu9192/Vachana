{
    "id": "7136", 
    "vachana": " \nಜಗಮೆಚ್ಚಬೇಕೆಂಬ ಶೀಲವ ನಾನರಿಯೆ, \nಕೊಳುಕೊಡೆಯಾಗಬೇಕೆಂಬ ಶೀಲವ ನಾನರಿಯೆ, \nದ್ರವ್ಯದ ಕಳ್ಳತನಕ್ಕಂಜಿ ಶೀಲವಾದುದ ನಾನರಿಯೆ. \nಹೊರಗಣ ಬಾವಿ, ಮನೆಯ ಮಡಕೆ - \nತನುಘಾತಕಕ್ಕಾದ ಶೀಲವೆಂದು ನಾನರಿಯೆ. \nತಾ ಹೋದಲ್ಲಿ \n  ಕೇಳುವಲ್ಲಿ \nಆಯತ \n  ಸನ್ನಹಿತನೆಂಬುದ ವಿಚಾರಿಸಿ, \nಅಹುದಲ್ಲವೆಂಬುದ ಮನಕ್ಕೆ ಕುರುಹಿಟ್ಟು, \nನೇಮಕ್ಕೆ ಬಂದುದ ವ್ರತಕ್ಕೆ ಸಂದುದ ಸಂದೇಹವುಳ್ಳನ್ನಕ್ಕ ವಿಚಾರಿಸಿ, \nಸಂದೇಹ ನಿಂದಲ್ಲಿ ತನ್ನ ಆಯತದ ಅನುವನರಿತು \n  ಪ್ರಸಾದವು. \nಇಂತೀ ತನುವಿಚಾರ ಕ್ರೀವಿಚಾರ ; \nಇಂತೀ ಭಾವಶುದ್ಧಾತ್ಮವಾದಲ್ಲಿ ವ್ರತ ಸಂದಿತ್ತು. ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗ ಶೀಲವಂತನಾದ. \n"
}