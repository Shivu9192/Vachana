{
    "id": "7228", 
    "vachana": " \nಸರ್ವಮಯ ಲಿಂಗಾಂಕಿತಸೀಮೆಯಾಗಬೇಕೆಂಬಲ್ಲಿ \nಆ ಘನವ ತಿಳಿದು ತನ್ನ ತಾನೆ ವಿಚಾರಿಸಿಕೊಂಬಲ್ಲಿ \nಸ್ಥೂಲತನುವಿನಲ್ಲಿ \n  ಕಾಣಿಕೆ ದೃಷ್ಟವಾಗಿ ಲಿಂಗಾಂಕಿತ. \nಸೂಕ್ಷ್ಮತನುವಿನಲ್ಲಿ \n  ಕಾಣಿಕೆ ಎಚ್ಚತ್ತಲ್ಲಿ ಬಯಲಾಯಿತ್ತು ಲಿಂಗಾಂಕಿತ. \nಕಾರಣದಲ್ಲಿ ಪ್ರಮಾಣಿಸುವುದಕ್ಕೆ ಲಿಂಗಾಂಕಿತಕ್ಕೆ ಒಡಲಾವುದು ? \nಇದ ನಾನರಿಯೆ, ನೀವೆ ಬಲ್ಲಿರಿ. \nಜಾಗ್ರ, ಸ್ವಪ್ನ, ಸುಷುಪ್ತಿಗಳಲ್ಲಿ \n  ಲಿಂಗಾಂಕಿತದ \n  ನೇಮವಾವುದು ? \nಜಾಗ್ರದಲ್ಲಿ ತೋರುವ \n  ಸ್ವಪ್ನಕ್ಕೊಡಲಾಗಿ, \nಸ್ವಪ್ನದಲ್ಲಿ ತೋರುವ \n  ಸುಷುಪ್ತಿಗೊಡಲಾಗಿ, \nಉಭಯದಲ್ಲಿ ಕೂಡಿದ \n  ತನ್ಮಯಲಿಂಗಾಂಕಿತವಾಯಿತ್ತು. ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗದಲ್ಲಿ ಲೇಪವಾಗಿ.\n"
}