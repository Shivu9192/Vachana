{
    "id": "7123", 
    "vachana": "<font>473 <br/>ಕೆಯಿಗೆ ಬೆಚ್ಚು  ಬೆದರ ಕಟ್ಟುವಲ್ಲಿ <br/>ಆ ಲೆಪ್ಪಕ್ಕೆ ಇಷ್ಟಲಿಂಗ, ರುದ್ರಾಕ್ಷಿ, ಭಸಿತಪಟ್ಟವ ಕಟ್ಟಿ, <br/>ಎನ್ನ ಕೆಯ್ಯ ತಪ್ಪಲಲ್ಲಿ ಕಾಷ್ಠವ ನೆಟ್ಟು ಕಟ್ಟಿದ ಮತ್ತೆ, <br/>ವಿಹಂಗಕುಲ ಮೃಗಜಾತಿ ಮುಟ್ಟಲಿಲ್ಲ. <br/>ಮೀರಿಬಂದು ಮುಟ್ಟಿಹೆನೆಂದಡೆ ಮುಟ್ಟುವುದಕ್ಕೆ ಮುನ್ನವೆ <br/>ಅಟ್ಟಿ ಅದ್ದರಿಸಿ ಕುಟ್ಟಿ ಓಡಿಸುವವು. <br/>ಅದು ತೃಣದ ಲೆಪ್ಪದ ಬಲಿಕೆಯೊ ! ತನ್ನ ಚಿತ್ತದ ಬಲಿಕೆಯೊ ! <br/>ಅದು ಎನ್ನ ನಿನ್ನ ದೃಷ್ಟದ ಭಾವ. <br/>ಅದು ಎನ್ನ ಸ್ವತಂತ್ರವಲ್ಲ. <br/>ಅದು ನಿಮ್ಮಯ ಭಾವ, ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗಾ. </font>"
}