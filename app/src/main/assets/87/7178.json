{
    "id": "7178", 
    "vachana": " \nಬಹುಜಲವಂ ಬಿಟ್ಟಲ್ಲಿ ಅದು ಶೀಲವಲ್ಲ. \nಪರಪಾಕ ಮುಂತಾದ ದ್ರವ್ಯವ ಬಿಟ್ಟಲ್ಲಿ ಶೀಲವಂತನಲ್ಲ. \nಅದೆಂತೆಂದಡೆ ; \nಅದು ಮನದ ಅರೋಚಕ, ಆ ಗುಣ ಜಗದ ಮಚ್ಚು, \nಸರ್ವರ ಭೀತಿ, ದ್ರವ್ಯದ \n  ; ಈ ಗುಣ ವ್ರತಕ್ಕೆ ಸಲ್ಲ. \nವ್ರತವಾವುದೆಂದಡೆ ; \nಪರಾಪೇಕ್ಷೆಯ ಮರೆದು, ಪರಸತಿಯ ತೊರೆದು, \nಗುರುಲಿಂಗಜಂಗಮದಲ್ಲಿ \n  ನಿರೋಧಮಂ ತಾಳದೆ, \nಹೆಣ್ಣು \n  ಮಣ್ಣಿಗಾಗಿ ತಪ್ಪಿ ನುಡಿಯದೆ, \nಒಡೆಯರು ಭಕ್ತರಲ್ಲಿ ತನ್ನ ಕುರಿತ ಗೆಲ್ಲ ಸೋಲಕ್ಕೆ ಹೋರದೆ, \nತನಗೊಂದು ಬೇಕೆಂದು ಅನ್ಯರ ಕೈಯಲ್ಲಿ ಹೇಳಿಸದೆ, \nಬಹು ಢಾಳಕತನವಂ ಬಿಟ್ಟು ಸರ್ವರ \n  ಚೇತನವನರಿತು, \nತಾ ಮರೆದುದ \n  ಎಚ್ಚತ್ತು ನೋಡಿ, \nಅಹುದಾದುದ ಹಿಡಿದು ಅಲ್ಲದುದ ಬಿಟ್ಟು, ಬಹುದುಃಖಮಂ ಮರೆದು \nಇಂತೀ ಸರ್ವಗುಣಸಂಪನ್ನನಾಗಿ ಆತ್ಮಂಗೆ ಅರಿವಿನ ಶೀಲವ ಮಾಡಿ, \nಕಾಯಕ್ಕೆ ಮರವೆ ಇಲ್ಲದ ಆಚಾರವನಂಗೀಕರಿಸಿ, \nಇಂತೀ ಕಾಯ, ಮನ, ಅರಿವಿನ ಆಚಾರದಲ್ಲಿ ನಿಂದಲ್ಲಿ ನಿಂದು, \nಏತಕ್ಕೂ ಮರವೆಯಿಲ್ಲದೆ \n  ಅವಧಾನಂಗಳಲ್ಲಿ \nಹೊರಗಣ \n  ಒಳಗಣ \n  ಉಭಯ ಶುದ್ಧವಾದಲ್ಲಿ ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗದ \n  ಹರಿಯಿತ್ತು.\n"
}