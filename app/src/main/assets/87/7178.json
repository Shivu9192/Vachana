{
    "id": "78", 
    "vachana": "<font>528 <br/>ಬಹುಜಲವಂ ಬಿಟ್ಟಲ್ಲಿ ಅದು ಶೀಲವಲ್ಲ. <br/>ಪರಪಾಕ ಮುಂತಾದ ದ್ರವ್ಯವ ಬಿಟ್ಟಲ್ಲಿ ಶೀಲವಂತನಲ್ಲ. <br/>ಅದೆಂತೆಂದಡೆ ; <br/>ಅದು ಮನದ ಅರೋಚಕ, ಆ ಗುಣ ಜಗದ ಮಚ್ಚು, <br/>ಸರ್ವರ ಭೀತಿ, ದ್ರವ್ಯದ ಒದಗು  ; ಈ ಗುಣ ವ್ರತಕ್ಕೆ ಸಲ್ಲ. <br/>ವ್ರತವಾವುದೆಂದಡೆ ; <br/>ಪರಾಪೇಕ್ಷೆಯ ಮರೆದು, ಪರಸತಿಯ ತೊರೆದು, <br/>ಗುರುಲಿಂಗಜಂಗಮದಲ್ಲಿ ತಾಗು  ನಿರೋಧಮಂ ತಾಳದೆ, <br/>ಹೆಣ್ಣು ಹೊನ್ನು  ಮಣ್ಣಿಗಾಗಿ ತಪ್ಪಿ ನುಡಿಯದೆ, <br/>ಒಡೆಯರು ಭಕ್ತರಲ್ಲಿ ತನ್ನ ಕುರಿತ ಗೆಲ್ಲ ಸೋಲಕ್ಕೆ ಹೋರದೆ, <br/>ತನಗೊಂದು ಬೇಕೆಂದು ಅನ್ಯರ ಕೈಯಲ್ಲಿ ಹೇಳಿಸದೆ, <br/>ಬಹು ಢಾಳಕತನವಂ ಬಿಟ್ಟು ಸರ್ವರ ಆತ್ಮ  ಚೇತನವನರಿತು, <br/>ತಾ ಮರೆದುದ ಅರಿದು  ಎಚ್ಚತ್ತು ನೋಡಿ, <br/>ಅಹುದಾದುದ ಹಿಡಿದು ಅಲ್ಲದುದ ಬಿಟ್ಟು, ಬಹುದುಃಖಮಂ ಮರೆದು <br/>ಇಂತೀ ಸರ್ವಗುಣಸಂಪನ್ನನಾಗಿ ಆತ್ಮಂಗೆ ಅರಿವಿನ ಶೀಲವ ಮಾಡಿ, <br/>ಕಾಯಕ್ಕೆ ಮರವೆ ಇಲ್ಲದ ಆಚಾರವನಂಗೀಕರಿಸಿ, <br/>ಇಂತೀ ಕಾಯ, ಮನ, ಅರಿವಿನ ಆಚಾರದಲ್ಲಿ ನಿಂದಲ್ಲಿ ನಿಂದು, <br/>ಏತಕ್ಕೂ ಮರವೆಯಿಲ್ಲದೆ ಸರ್ವ  ಅವಧಾನಂಗಳಲ್ಲಿ <br/>ಹೊರಗಣ ಮಾಟ  ಒಳಗಣ ಕೂಟ  ಉಭಯ ಶುದ್ಧವಾದಲ್ಲಿ ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗದ ಜಿಡ್ಡು  ಹರಿಯಿತ್ತು.</font>"
}