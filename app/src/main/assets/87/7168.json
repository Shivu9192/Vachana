{
    "id": "7168", 
    "vachana": " \nನೆರಹಿ ಮಾಡುವ \n  ಅಘಹರನ ಮುಟ್ಟದು. \nಬೇಡಿ ಮಾಡುವ \n  ಪುಣ್ಯವೃದ್ಧಿಗೆ ಸಲ್ಲದು. \nಕೃತ್ಯಕ್ಕೆ ಒಡೆಯರ ಕಟ್ಟಳೆಯಿಲ್ಲದೆ ಒಲ್ಲೆನೆಂದಡೆ \nಮನಮುಟ್ಟದ ಕಟ್ಟಳೆಯ ಗುತ್ತಿಗೆಯ ಹೋದವರುಂಟೆ ! \nನಿಶ್ಚಯವನರಿಯದ ಕೃತ್ಯವ ಮಾಡಿಕೊಂಡಂತೆ \nಮತ್ತೆ ಅದ ಬಿಟ್ಟು ಕೃತ್ಯವಿಲ್ಲದಿರೆ ಮತ್ತೊಂದುವ ಮುಟ್ಟಿದೆನಾದಡೆ \nಹೊಟ್ಟೆಯೊಳಗಣ ಸತ್ತಕತ್ತೆಯಮರಿಯ ನರಿಯು ತಿಂದು \nಮಿಕ್ಕುದ ನಾಯಿತಿಂದಡೆ, ಇದರಚ್ಚುಗಕ್ಕಂಜಿ ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗ ಗೊತ್ತಿಗೆ ಮರೆಯಾದ.\n"
}