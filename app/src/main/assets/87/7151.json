{
    "id": "7151", 
    "vachana": "<font>501 <br/>ತುಷವ ಕಳೆದ ತಂಡುಲವನಡಬೇಕು. <br/>ಸಿಪ್ಪೆಯ ಕಳೆದ ಹಣ್ಣ ಮೆಲಬೇಕು. <br/>ಕ್ರೀಯನರಿತು ಆಚಾರವನರಿಯಬೇಕು. <br/>ಆಚಾರವನರಿತು ವ್ರತಕ್ಕೆ ಓಸರಿಸದಿರಬೇಕು. <br/>ಮನ ವಸ್ತುವಾಗಿ, ವಸ್ತು  ತಾನಾಗಿ, ಉಭಯ ಭಿನ್ನಭಾವವಿಲ್ಲದೆ <br/>ನಿಂದವಂಗೆ ಸಹಭೋಜನದಂಗ. <br/>ಶೋಕ, ರೋಗ, ಜನನಮರಣಾದಿಗಳಲ್ಲಿ <br/>ಆಕರಣೆಗೊಳಗಾಗುತ್ತ <br/>ಆರು ಸಹಭೋಜನಕ್ಕೆ ಘಾತಕತನವಲ್ಲವೆ ? <br/>ಇಂತೀ ಜಗದ ವರ್ತಕರು ಮೆಚ್ಚಬೇಕೆಂಬ ಕೃತ್ಯವ <br/>ಸದ್ಭಕ್ತರು ನೀವೆ ಬಲ್ಲಿರಿ. <br/>ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗಾ ಈ ಭಾವವ ನೀನೆ ಬಲ್ಲೆ.</font>"
}