{
    "id": "7151", 
    "vachana": " \nತುಷವ ಕಳೆದ ತಂಡುಲವನಡಬೇಕು. \nಸಿಪ್ಪೆಯ ಕಳೆದ ಹಣ್ಣ ಮೆಲಬೇಕು. \nಕ್ರೀಯನರಿತು ಆಚಾರವನರಿಯಬೇಕು. \nಆಚಾರವನರಿತು ವ್ರತಕ್ಕೆ ಓಸರಿಸದಿರಬೇಕು. \nಮನ ವಸ್ತುವಾಗಿ, \n  ತಾನಾಗಿ, ಉಭಯ ಭಿನ್ನಭಾವವಿಲ್ಲದೆ \nನಿಂದವಂಗೆ ಸಹಭೋಜನದಂಗ. \nಶೋಕ, ರೋಗ, ಜನನಮರಣಾದಿಗಳಲ್ಲಿ \nಆಕರಣೆಗೊಳಗಾಗುತ್ತ \nಆರು ಸಹಭೋಜನಕ್ಕೆ ಘಾತಕತನವಲ್ಲವೆ ? \nಇಂತೀ ಜಗದ ವರ್ತಕರು ಮೆಚ್ಚಬೇಕೆಂಬ ಕೃತ್ಯವ \nಸದ್ಭಕ್ತರು ನೀವೆ ಬಲ್ಲಿರಿ. \nಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗಾ ಈ ಭಾವವ ನೀನೆ ಬಲ್ಲೆ.\n"
}