{
    "id": "58", 
    "vachana": "<font>508 <br/>ಧೂಳುಪಾವಡ ಕಂಠಪಾವಡ  ಸರ್ವಾಂಗಪಾವಡ <br/>ಇಂತೀ ತ್ರಿವಿಧಶೀಲವ ನಡೆಸುವಲ್ಲಿ ಆ ಭೇದವನರಿತು, <br/>ಕಡೆ ನಡು ಮೊದಲು  ಮೂರು ವ್ರತ ಕೂಡುವಲ್ಲಿ <br/>ವ್ರತದ ಬಿಡುಮುಡಿಯನರಿಯಬೇಕು. <br/>ಮನ ವಚನ ಕಾಯ  ಈ ಮೂರರ ತೆರನ ಅರಿಯಬೇಕು. <br/>ಹೆಣ್ಣು ಹೊನ್ನು  ಮಣ್ಣಿನಂಗವನರಿಯಬೇಕು. <br/>ಅರ್ಪಿತ, ಅನರ್ಪಿತ, ತೃಪ್ತಿ  ಈ ಮೂರರ ಚಿತ್ರವನರಿಯಬೇಕು. <br/>ಮರ್ಕಟ ವಿಹಂಗ  ಪಿಪೀಲಿಕ   ಈ ಮೂರು ಮುಟ್ಟುವ ಭೇದವನರಿಯಬೇಕು. <br/>ಇಂತೀ ಇವು ಆವ ಶೀಲವಾದಡೂ ಭಾವಶುದ್ಧವಾಗಿರಬೇಕು, ಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗದಲ್ಲಿ.</font>"
}