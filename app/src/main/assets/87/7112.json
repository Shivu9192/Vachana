{
    "id": "7112", 
    "vachana": "ಒಂದ ವಿಶೇಷವೆಂದು ಹಿಡಿದು,\nಮತ್ತೊಂದಧಮವ ಮುಟ್ಟದಿದ್ದುದೆ ಭರಿತಾರ್ಪಣ.\nಪರಸ್ತ್ರೀ ಪರಧನಂಗಳಲ್ಲಿ ದುರ್ವಿಕಾರ ದುಶ್ಚರಿತ್ರದಲ್ಲಿ\nಒಡಗೂಡದಿಪ್ಪುದೆ ಭರಿತಾರ್ಪಣ.\nಮರವೆಯಲ್ಲಿ ಬಂದ ದ್ರವ್ಯವ ತಾನರಿದು ಮುಟ್ಟಿದಲ್ಲಿಯೆ ಭರಿತಾರ್ಪಣ.\nತನ್ನ ವ್ರತ ನೇಮ ನಿತ್ಯಕೃತ್ಯಕ್ಕೆ ಅಪರಾಧ ಬಂದಲ್ಲಿ\nಸಕಲವ ನೇತಿಗಳೆದು, ಆ ವ್ರತ ನೇಮದ \n  ತಪ್ಪದೆ\nಸಲೆ ಸಂದುದು ಭರಿತಾರ್ಪಣ.\nಹೀಗಲ್ಲದೆ \n  ಮೇಲೋಗರದ ಲಾಗಿಗೆ\nಭರಿತಾರ್ಪಣವುಂಟೆಂದು ನುಡಿವುದು ಸಹಜವೆ !\nಆಚಾರವೆ ಪ್ರಾಣವಾದ ರಾಮೇಶ್ವರಲಿಂಗದಲ್ಲಿಭರಿತಾರ್ಪಣದ ಸಹಜದ ಭಾವ. \n"
}