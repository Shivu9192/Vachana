{
    "id": "/7954", 
    "vachana": " \nನಾಮ ರೂಪಿಲ್ಲದ ಘನವ ನಾಮರೂಪಿಂಗೆ ತಂದಿರಯ್ಯಾ. \nಅದೇನು ಕಾರಣವೆಂದಡೆ, \nಎನ್ನ ಮನಕ್ಕೆ ಚೆನ್ನಮಲ್ಲೇಶ್ವರನಾದಿರಿ. \nಹೀಗೆಂದು ನಿಮ್ಮ ನಾಮಾಂಕಿತ. \nಹೀಗಾದಡೆಯು ಕಾಣಲರಿಯರು ಎಂದು \nನಡೆನುಡಿ ಚೈತನ್ಯವಿಡಿದು, ಕರದಲ್ಲಿ ಲಿಂಗವ ಹಿಡಿದು, \nಚೆನ್ನಮಲ್ಲೇಶ್ವರನೆಂಬ ನಾಮಾಂಕಿತವಿಡಿದು ಬರಲಾಗಿ, \nಮತ್ರ್ಯಲೋಕದಲ್ಲಿ ತನ್ನ ನೆನೆವ ಶಿವಭಕ್ತರ \nಪಾವನ ಮಾಡಬೇಕೆಂದು ಬಂದು, \nಭೂಮಿಯಮೇಲೆ ಲೀಲೆಯ ನಟಿಸಿ, \nತಮ್ಮ ಪಾದದಲ್ಲಿ ನಿಜಮುಕ್ತಳ ಮಾಡಿದರಯ್ಯಾ ಚೆನ್ನಮಲ್ಲೇಶ್ವರನು ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣಾ.\n"
}