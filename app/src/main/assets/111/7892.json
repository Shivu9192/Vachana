{
    "id": "892", 
    "vachana": "<font>1243 <br/>ಮನವ ನಿರ್ಮಲವ ಮಾಡಿಹೆನೆಂದು<br/>ತನುವ ಕರಗಿಸಿ ಮನವ ಬಳಲಿಸಿ ಕಳವಳಿಸಿ,<br/>ಕಣ್ಣುಕಾಣದ ಅಂಧಕರಂತೆ ಮುಂದುಗಾಣದೆ,<br/>ಸಂದೇಹದಲ್ಲಿ ಮುಳುಗಿರುವ ಮನುಜರಿರಾ,<br/>ನೀವು ಕೇಳಿರೊ, ಹೇಳಿಹೆನು.<br/>ಮನವ ನಿರ್ಮಲವ ಮಾಡಿ, ಆ ಘನವ ಕಾಂಬುದಕ್ಕೆ<br/>ಆ ಮನವೆಂತಾಗಬೇಕೆಂದಡೆ <br/>ಗಾಳಿಬೀಸದ ಜಲದಂತೆ, ಮೋಡವಿಲ್ಲದ ಸೂರ್ಯನಂತೆ,<br/>ಬೆಳಗಿದ ದರ್ಪಣದಂತೆ ಮನ ನಿರ್ಮಲವಾದಲ್ಲದೆ<br/>ಆ ಮಹಾಘನವ ಕಾಣಬಾರದೆಂದರುನಮ್ಮ ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣ.</font>"
}