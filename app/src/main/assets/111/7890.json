{
    "id": "7890", 
    "vachana": "<font>1241 <br/>ಬಟ್ಟಬಯಲಲ್ಲಿ ಒಂದು ಮೃಗ  ಹುಟ್ಟಿತ್ತು. <br/>ಅದ ಕಂಡಿಹೆನೆಂದಡೆ ಕಾಣಬಾರದು, <br/>ಹೇಳಿಹೆನೆಂದಡೆ ಹೇಳಬಾರದು <br/>ಅದು ಚಿದ್ರೂಪು, ಚಿನ್ಮಯವು. <br/>ಅದು ಗೊತ್ತ ಮೆಟ್ಟಿ ಆಡುವುದನರಿಯದೆ, <br/>ಕತ್ತಲೆಯಲ್ಲಿ ಮುಳುಗಿ ಕಾಮನ ಬಾಧೆಗೆ ಸಿಕ್ಕಿ, <br/>ರಿತ್ತಲೆಂದರಿಯದೆ ಭವಬಂಧನದಲ್ಲಿ ಮುಳುಗಿ <br/>ಕಾಲನ ಬಾಧೆಗೊಳಗಾಗಿ, <br/>ಸತ್ತು ಮೆಟ್ಟಿ ಹೂಣಿಸಿಕೊಂಬ ಮನುಜರು <br/>ಮತ್ತೆ ಶಿವಶರಣರ ಕೂಡೆ ತತ್ವವ ಬಲ್ಲೆವೆಂದು ತರ್ಕಕ್ಕೆ ಬಹರು. <br/>ಇದು ಹುಸಿz ನಮ್ಮ ಶರಣರು ಇದ ಮೆಚ್ಚರು. <br/>ತತ್ವವೆಂಬುದನೆ ಮೆಟ್ಟಿನಿಂದು ಮಿಥ್ಯವ ನುಡಿವರ ತಮ್ಮ ಪುತ್ರರೆಂದು ಭಾವಿಸಿ, <br/>ಸತ್ತು ಹುಟ್ಟುವರನೊತ್ತರಿಸಿ ನಿಶ್ಚಿಂತದಲ್ಲಿ ನಿಜವ ನೆಮ್ಮಿ, <br/>ಬಟ್ಟಬಯಲೊಳಗಣ ಮೃಗದ ಗೊತ್ತ ಮೆಟ್ಟಿ, <br/>ಬಚ್ಚಬರಿಯ ಬೆಳಗಿನೊಳಗೋಲಾಡುವ ಶರಣರ <br/>ಈ ಸತ್ತು ಹುಟ್ಟಿ ಹೂಣಿಸಿಕೊಂಬ ಮಿz‹s್ಯವಾದಿಗಳೆತ್ತ ಬಲ್ಲರು, ನಿಮ್ಮ ನೆಲೆಯ ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣಾ ?</font>"
}