{
    "id": "/7937", 
    "vachana": "ತನ್ನ ತಾನರಿಯದೆ ಅನ್ಯರಿಗೆ ಬೋಧೆಯ ಹೇಳುವ\nಅಣ್ಣಗಳಿರಾ, ನೀವು ಕೇಳಿರೊ.\nಅವರ ಬಾಳುವೆ ರಿಂತೆಂದಡೆ \nಕುರುಡ ಕನ್ನಡಿಯ ಹಿಡಿದಂತೆ.\nತನ್ನ ಒಳಗೆ ಮರೆದು ಇದಿರಿಂಗೆ ಬೋಧೆಯ ಹೇಳಿ,\nಉದರವ ಹೊರೆವ ಚದುರರೆಲ್ಲರೂ ಹಿರಿಯರೆ ? ಅಲ್ಲಲ್ಲ.\nಇದ ಮೆಚ್ಚುವರೆ ನಮ್ಮ ಶರಣರು ?\nಅವರ ನಡೆ ರಿಂತೆಂದಡೆv\nಒಳಗನರಿದು, ಹೊರಗ ಮರೆದು,\nತನುವಿನೊಳಗಣ ಅನುವ ಹಸುಗೆಯ ಮಾಡಿದರು.\nಪೃಥ್ವಿಗೆ ಅಪ್ಪುವಿನ ಅದಿsಕವ ಮಾಡಿದರು.\nಅಗ್ನಿಯ ಹುದುಗಿದರು, ವಾಯುವ ಬೀರಿದರು, ಆಕಾಶದಲ್ಲಿ ನಿಂದರು,\nಓಂಕಾರವನೆತ್ತಿದರುz ಅದರೊಡಗೂಡಿದರು.\nಕಾಣದ ನೆಲೆಯನರಿದರುz ಪ್ರಮಾಣವನೊಂದುಗೂಡಿದರು.\nಮಹಾಬೆಳಗಿನಲ್ಲಿ ಓಲಾಡುವ ಶರಣರ ವಾಗ್ಜಾಲವಕಲಿತುಕೊಂಡು ನುಡಿವ\nಕಾಕುಮನುಜರೆತ್ತ ಬಲ್ಲರು ನಿಮ್ಮ ನೆಲೆಯಅಪ್ಪಣ್ಣಪ್ರಿಯ ಚೆನ್ನಬಸವಣ್ಣಾ ?\n"
}