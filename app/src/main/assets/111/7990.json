{
    "id": "7990", 
    "vachana": "<font>1341 <br/>ಸಾಸಿರದಳಕಮಲವೆಂದಡೆ ಸೂಸಿಕೊಂಡಿರುವ ಮನ.<br/>ಪವನವೆಂದಡೆ ಎಲ್ಲೆಡೆಯಲ್ಲಿ ಸೂಸಿ ಆಡುವಂತಹದು.<br/>ಬಿಂದುವೆಂದಡೆ ಆಗುಮಾಡುವಂತಹದು.<br/>ಈ ಮನ ಪವನ  ಬಿಂದು  ಮೂರನು ಒಡಗೂಡಿ ನೋಡಲು,<br/>ಪರಂಜ್ಯೋತಿಪ್ರಕಾಶದಂತಹ ಬೆಳಗೆ ಎನ್ನ ಕಂಗಳ  ಮುಂದೆ ನಿಂದಿತ್ತು.<br/>ಆ ಮಹಾಬೆಳಗನೆ ಕಂಗಳಲ್ಲಿ ಹೆರೆಹಿಂಗದೆ  ನೋಡಿದಡೆ,<br/>ಎನ್ನಂಗದ ಒಳಹೊರಗೆ ಪರಿಪೂರ್ಣವಾಗಿದ್ದಿತ್ತು ಕಾಣಾಅಪ್ಪಣ್ಣಪ್ರಿಯ ಚೆನ್ನಬಸವಣ್ಣಾ, ನಿಮ್ಮ ಪಾದಕರುಣದಿಂದ.</font>"
}