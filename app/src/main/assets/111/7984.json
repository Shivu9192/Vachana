{
    "id": "7984", 
    "vachana": "<font>1335 <br/>ದಾರಿವಿಡಿದು ಬರಲು ಮುಂದೆ ಸರೋವರವ ಕಂಡೆ.<br/>ಆ ಸರೋವರದ ಮೇಲೆ ಒಂದು ದಳದ ಕಮಲವ ಕಂಡೆ,<br/>ಆ ಕಮಲವರಳಿ ವಿಕಸಿತವಾಗಿತ್ತು, ಪರಿಮಳವೆಸಗಿತ್ತು.<br/>ಆ ಪರಿಮಳದ ಬೆಂಬಳಿವಿಡಿದು  ಹೋಗುತ್ತಿರಲು,<br/>ಮುಂದೆ ಒಂದು ದಾರಿಯ ಕಂಡು,<br/>ಆ ಮುಂದಳ ದಾರಿಯಲ್ಲಿ ಹೋದವರೆಲ್ಲರು<br/>ನಿಂದೆ ಕುಂದುಗಳಿಗೊಳಗಾಗಿ ಸಂದುಹೋದರು.<br/>ಇದ ಕಂಡು ನಾ ಹೆದರಿಕೊಂಡು ಎಚ್ಚತ್ತು,<br/>ಚಿತ್ತವ ಸುಯಿದಾನವ ಮಾಡಿ,<br/>ಹಿತ್ತಲ ಬಾಗಿಲ ಕದವ ತೆಗೆದು ನೋಡಿದಡೆ ಬಟ್ಟಬಯಲಾಗಿದ್ದಿತ್ತು.<br/>ಆ ಬಟ್ಟಬಯಲೊಳಗೆ ಮಹಾಬೆಳಗನೆ ನೋಡಿ<br/>ನಾ ಎತ್ತಹೋದೆನೆಂದರಿಯೆನಯ್ಯಾ<br/>ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣಾ.</font>"
}