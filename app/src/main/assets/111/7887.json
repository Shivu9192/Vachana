{
    "id": "/7887", 
    "vachana": " \nಹೋಗುತ್ತ ಹೋಗುತ್ತ ಹೊಲಬುದಪ್ಪಿತ್ತು,\nತನ್ನ ನೆಲೆಯ ತಿಳಿದಿತ್ತು.\nಕತ್ತಲೆಯೊಳಗೆ ನಿಂದು ನೋಡುತ್ತಿರಲು,\nನೋಟ ಹಿಂದಾಯಿತ್ತುz ಆಟವಡಗಿತ್ತು\nಮಾಟ ನಿಂದಿತ್ತುz \n  ಬೆರಗಾಯಿತ್ತು.\nಊಟವನುಂಡು ಕೂಟವ ಕೂಡಿ\nಉನ್ಮನಿಯ ಬೆಳಗಿನೊಳಗೆ ಒಂದೆಂದರಿದು,\nತನ್ನಂದವ ತಿಳಿದು, ಲಿಂಗದಲ್ಲಿ ಸಂದು, ಜಂಗಮದೊಳು ಬೆರೆದು,\nಮಂಗಳದ ಮಹಾಬೆಳಗಿನೊಳಗೆ ಆಡುವ ಶರಣಅಪ್ಪಣ್ಣಪ್ರಿಯ ಚೆನ್ನಬಸವಣ್ಣ ತಾನೆ ನೋಡಾ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}