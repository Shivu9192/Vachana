{
    "id": "7946", 
    "vachana": " \nಹೊಸ್ತಿಲೊಳಗಿರಿಸಿದ ಜ್ಯೋತಿಯಂತೆ \nಒಳಗೆ ನೋಡುವನು ತಾನೆ, ಹೊರಗೆ ನೋಡುವನು ತಾನೆ. \nಅರಿದೆನೆಂಬುವನು ತಾನೆ, ಮರೆದೆನೆಂಬುವನು ತಾನೆ. \nಕಂಡೆನೆಂಬವನು ತಾನೆ, ಕಾಣೆನೆಂಬವನು ತಾನೆ. \nದೃಷ್ಟ \n  ದೃಶ್ಯವೆಂಬ ತ್ರಿಪುಟಿ ಭೇದವ ಮೀರಿ. \nತ್ರಿಕೂಟವನೇರಿ, ಅತ್ತಲೆ ನೋಡುತ್ತಿರಲು, \nಹಿತ್ತಲ ಕದವ ತೆರೆದು ಮತ್ತವಾಗಿ ರಿತ್ತಲೆಂದರಿಯದೆ, \nಸತ್ತುಚಿತ್ತಾನಂದದಲ್ಲಿ ಆಡುವ ಶರಣನ ಇರವೆಂತೆಂದಡೆ \nಬಿತ್ತಲಿಲ್ಲ ಬೆಳೆಯಲಿಲ್ಲz ಒಕ್ಕಲಿಲ್ಲ ತೂರಲಿಲ್ಲ. \nಇವನೆಲ್ಲಾ ಇಕ್ಕಲಿಸಿ ನಿಂದು ಮಿಕ್ಕು ಮೀರಿ \nಕುಕ್ಕುಂಭೆ ಮೇಲೆ ಕುಳಿತುಕೊಂಡು ನೋಡುತ್ತಿರಲು, \nಹಡಗೊಡೆಯಿತ್ತು ಒಡವೆ  ವಸ್ತು, ಮಡದಿ  ಮಕ್ಕಳು \nನೀರೊಳಗೆ ನೆರೆದು ಹೋಯಿತ್ತು. \nಒಡನೆ ತಂಗಾಳಿ ಬಂದು ಬೀಸಲು, ತಂಪಿನೊಳಗೆ ನಿಂದು, \nಗುಂಪು ಬಯಲಾಗಿ ಗೂಢವಾಗಿ ಆಡುವ ಶರಣ, ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣ ತಾನೆ ನೋಡಾ.\n"
}