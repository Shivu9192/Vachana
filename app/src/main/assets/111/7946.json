{
    "id": "7946", 
    "vachana": "<font>1297 <br/>ಹೊಸ್ತಿಲೊಳಗಿರಿಸಿದ ಜ್ಯೋತಿಯಂತೆ <br/>ಒಳಗೆ ನೋಡುವನು ತಾನೆ, ಹೊರಗೆ ನೋಡುವನು ತಾನೆ. <br/>ಅರಿದೆನೆಂಬುವನು ತಾನೆ, ಮರೆದೆನೆಂಬುವನು ತಾನೆ. <br/>ಕಂಡೆನೆಂಬವನು ತಾನೆ, ಕಾಣೆನೆಂಬವನು ತಾನೆ. <br/>ದೃಷ್ಟ ದೃಕ್ಕು  ದೃಶ್ಯವೆಂಬ ತ್ರಿಪುಟಿ ಭೇದವ ಮೀರಿ. <br/>ತ್ರಿಕೂಟವನೇರಿ, ಅತ್ತಲೆ ನೋಡುತ್ತಿರಲು, <br/>ಹಿತ್ತಲ ಕದವ ತೆರೆದು ಮತ್ತವಾಗಿ ರಿತ್ತಲೆಂದರಿಯದೆ, <br/>ಸತ್ತುಚಿತ್ತಾನಂದದಲ್ಲಿ ಆಡುವ ಶರಣನ ಇರವೆಂತೆಂದಡೆ <br/>ಬಿತ್ತಲಿಲ್ಲ ಬೆಳೆಯಲಿಲ್ಲz ಒಕ್ಕಲಿಲ್ಲ ತೂರಲಿಲ್ಲ. <br/>ಇವನೆಲ್ಲಾ ಇಕ್ಕಲಿಸಿ ನಿಂದು ಮಿಕ್ಕು ಮೀರಿ <br/>ಕುಕ್ಕುಂಭೆ ಮೇಲೆ ಕುಳಿತುಕೊಂಡು ನೋಡುತ್ತಿರಲು, <br/>ಹಡಗೊಡೆಯಿತ್ತು ಒಡವೆ  ವಸ್ತು, ಮಡದಿ  ಮಕ್ಕಳು <br/>ನೀರೊಳಗೆ ನೆರೆದು ಹೋಯಿತ್ತು. <br/>ಒಡನೆ ತಂಗಾಳಿ ಬಂದು ಬೀಸಲು, ತಂಪಿನೊಳಗೆ ನಿಂದು, <br/>ಗುಂಪು ಬಯಲಾಗಿ ಗೂಢವಾಗಿ ಆಡುವ ಶರಣ, ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣ ತಾನೆ ನೋಡಾ.</font>"
}