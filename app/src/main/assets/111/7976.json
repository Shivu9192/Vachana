{
    "id": "/7976", 
    "vachana": " \nಕಾಮವಿಲ್ಲ, ಕ್ರೋಧವಿಲ್ಲ, ಲೋಭವಿಲ್ಲ,\nಮೋಹವಿಲ್ಲ, ಮದವಿಲ್ಲ, ಮತ್ಸರವಿಲ್ಲ\nಎಂಬ ಅಣ್ಣಗಳಿರಾ, ನೀವು ಕೇಳಿರೊ ಹೇಳಿಹೆನು.\nಕಾಮವಿಲ್ಲದವಂಗೆ ಕಳವಳವುಂಟೆ ?\nಕ್ರೋಧವಿಲ್ಲದವಂಗೆ ರೋಷವುಂಟೆ ?\nಲೋಭವಿಲ್ಲದವಂಗೆ ಆಸೆವುಂಟೆ ?\nಮೋಹವಿಲ್ಲದವಂಗೆ ಪಾಶವುಂಟೆ ?\nಮದವಿಲ್ಲದವಂಗೆ ತಾಮಸವುಂಟೆ ?\nಮತ್ಸರವಿಲ್ಲದವನು ಮನದಲ್ಲಿ ಮತ್ತೊಂದ ನೆನೆವನೆ ?\nಇವು ಇಲ್ಲವೆಂದು ಮನವ ಕದ್ದು ನುಡಿವ\nಅಬದ್ಭರ \n  ಮೆಚ್ಚುವನೆನಮ್ಮ ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣ ?\n"
}