{
    "id": "7962", 
    "vachana": "<font>1313 <br/>ನಾನೊಂದು ಹಾಳೂರಿಗೆ ಹೋಗುತ್ತಿರಲು, ಆ ಹಾಳೂರ ಹೊಕ್ಕಡೆ,<br/>ಅಲ್ಲಿ ನಾಯಿಗಳು ಅಟ್ಟಿಕೊಂಡು ಬಂದವು,<br/>ಹುಲಿ ಕರಡಿ ಅಡ್ಡಲಾದವು.<br/>ಇವ ಕಂಡು ನಾ ಹೆದರಿಕೊಂಡು<br/>ನನ್ನ ಕೈಗೊಂದು ಕಲ್ಲ ತೆಕ್ಕೊಂಡು ನೋಡುತ್ತ ಬರುತ್ತಿರಲು,<br/>ಆ ನಾಯಿಗಳು ಓಡಿಹೋದವು.<br/>ಹುಲಿ ಕರಡಿಗಳು ಅಲ್ಲಿಯೇ ಬಯಲಾದವು.<br/>ಆ ಊರು  ನಿರ್ಮಲವಾಯಿತ್ತು.<br/>ಆ ನಿರ್ಮಲವಾದ ಊರ ಹೊಕ್ಕು ನೋಡಲು,<br/>ಆ ನೋಡುವ ನೋಟವು, ಆ ಊರನಾಳುವ ಅರಸು,<br/>ಆ ಊರು  ಕೂಡಿ ಒಂದಾದವು.<br/>ಆ ಒಂದಾದುದನೆ ನೋಡಿ, ದ್ವಂದ್ವವನೆ ಹರಿದು,<br/>ನಿಮ್ಮ ಸಂಗಸುಖದೊಳಗೋಲಾಡಿ ಸುಖಿಯಾದೆನಯ್ಯಾಅಪ್ಪಣ್ಣಪ್ರಿಯ ಚೆನ್ನಬಸವಣ್ಣಾ.</font>"
}