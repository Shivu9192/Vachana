{
    "id": "/7997", 
    "vachana": " \nಶರಣರೈಕ್ಯರೆಂದು ನುಡಿದಾಡುವರು,\nಶರಣಸ್ಥಲವೆಂತಿರ್ಪುದೆಂದರಿಯರು.\nಅನ್ನವನಿಕ್ಕಿದವರೆಲ್ಲ ಶರಣರೆ ?\nಹೊನ್ನು ಕೊಟ್ಟವರೆಲ್ಲ ಶರಣರೆ ?\nಹೆಣ್ಣುಕೊಟ್ಟವರೆಲ್ಲ ಶರಣರೆ ?\nಮಣ್ಣುಕೊಟ್ಟವರೆಲ್ಲ ಶರಣರೆ ? \nಅಲ್ಲಲ್ಲ ಅದಕ್ಕೆ ಪುಣ್ಯದಾ ಫಲವುಂಟು.\nಅದಂತಿರಲಿ\nಶರಣನಾದರೆ ತನ್ನ ಮರಣ ಬಾಧೆ ಗೆಲಿಯದಿಬೇಕು.\nಮರಣ ಬಾಧೆಯ ಗೆದ್ದ ಶರಣರು ಕಂಡನುವೆ\nಅಂಗ ಮನ ಸುಸಂಗ.\nಅವರು ಹಿಡಿದ ಧನವೆ ಪದಾರ್ಥ.\nಇದೀಗ ನಮ್ಮ ಮುನ್ನಿನ ಶರಣರ ನಡೆನುಡಿ.\nಇದನರಿಯದೆ\nಈಗ ಮನೆ ಮನೆಗೆ ಶರಣರು,\nತನತನಗೆ ಶರಣರ್ಬು\nಎಂದು ನುಡಿದಾಡುವರು.\nಈ ಬಿನುಗರ ನುಡಿಯ ಮೆಚ್ಚುವನೆನಮ್ಮ ಅಪ್ಪಣ್ಣಪ್ರಿಯ ಚೆನ್ನಬಸವಣ್ಣ ? \n"
}