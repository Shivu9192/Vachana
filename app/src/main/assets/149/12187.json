{
    "id": "/12187", 
    "vachana": "ಲಿಂಗಪ್ರಾಣಿಗಳಾದ ಭಕ್ತ ಮಾಹೇಶ್ವರರ\nವ್ರತಲಿಂಗ ಸಂಕಲ್ಪವನು ತಿಳಿದು, ವಿಚಾರಿಸಿ ನೋಡಿ,\nಮುಹೂರ್ತವ ಮಾಡಿಸಿಕೊಂಡಿಪ್ಪ ಸಮಯದಲ್ಲಿ,\nರಾಜಭಯ ಚೋರಭಯದಿಂದವೆ \n  ಬರಲು,\nಅಂಜಿ ಕಥನವಂ ಮಾಡಿಕೊಳಲಾಗದು.\nಅದೆಂತೆಂದಡೆ:\nಆ ವಿಚಾರವೆಲ್ಲವ ಭಕ್ತ ಮಾಹೇಶ್ವರರು ತಿಳಿದು ನೋಡಿಕೊಂಡು,\nಆ ಲಿಂಗಸಮ್ಮರ್ಧನ ಸಂದೇಹವಿಲ್ಲದೆ ಶಿರಿಚ್ಫೇದಮಂ ಮಾಡುವುದು.\nಇದಕ್ಕೆ ದ್ರೋಹವಿಲ್ಲ.\nಉಂಟೆಂದು ನುಡಿದವವರ, ರವಿಚಂದ್ರರುಳ್ಳ ಪರಿಯಂತರ\nಎಕ್ಕಲನರಕದಲ್ಲಿಕ್ಕುವರು.\nಇದಕ್ಕೆ ಆದ್ಯರ ವಚನವೆ ಸಾಕ್ಷಿ.\nನಿಮ್ಮಾಣೆ, ನಿಮ್ಮ ಪ್ರಮಥರಾಣೆ, ಐಘಟದೂರ ರಾಮೇಶ್ವರಲಿಂಗವೆ,ಆ ವೀರಮಾಹೇಶ್ವರರನೇನೆಂಬೆನು. \n"
}