{
    "id": "12199", 
    "vachana": "<font>1390<br/>ಸ್ವಪ್ನದಲ್ಲಿ ಮರೆದು, ಸಕಲವ ಕಂಡು ಅರಿದು, ಹೇಳುವುದು,<br/>ಆತ್ಮ ಭಿನ್ನವೋ, ಘಟ  ಭಿನ್ನವೋ ?<br/>ಇಷ್ಟಲಿಂಗವೆಂದು, ಪ್ರಾಣಲಿಂಗವೆಂದು ಕಟ್ಟಿ ಹೋರುವಾಗ,<br/>ತಾನು ದೃಷ್ಟದ ಅಂಗವ ಹೊತ್ತು ಹೋರುತ್ತಿದ್ದು,<br/>ಮತ್ತೆ ಕ್ರೀಯಲ್ಲಾವೆಂಬುದಕ್ಕೆ ತೆರಪಾವುದು ?<br/>ಅಲ್ಲ, ಅಹುದೆಂದು ಗೆಲ್ಲ ಸೋಲಕ್ಕೆ ಹೋರುವುದು,<br/>ಕ್ರೀಯೋ, ನಿಃಕ್ರೀಯೋ ?<br/>ಮಂದಿಯ ನಡುವೆ ನಿಂದಿರ್ದ ಉಡುವಿನಂತೆ,<br/>ಕಣ್ಣು ಮುಚ್ಚಿ ಗೆದ್ದೆನೆಂದು ಬಡಿಯಿಸಿಕೊಂಬ ತೆರದ<br/>ಮಾತಿನ ಮಾಲೆ ಬೇಡ.<br/>ನೂಲ ಹಿಡಿದು ಬೆಟ್ಟವನೇರುವಂತೆ,<br/>[ವಿ]ಧವೆ ಬಾಲನ ಹಿಡಿದು ಬದುಕುವಂತೆ,<br/>ಕೂಷ್ಮಾಂಡವ ಹಿಡಿದು ಎಯ್ದುವ ಜಲದಲ್ಲಿ ಚರಿಸುವನಂತೆ,<br/>ಕಡೆಯಾಗಬೇಡ, ನೆರೆ  ನಂಬು.<br/>ಮಾಡುವ ಕ್ರೀಯಲ್ಲಿ ಅರಿವುಹೀನವಾಗಬೇಡ.<br/>ಮಡುವಿನ ನಡುವೆ ಕಟ್ಟಿದ ಹಾಲದ ಹಾದಿಯಂತೆ,<br/>ಅಡಿ ತೊಲಗಿದಡೆ ಕುಡಿವಿರಿ ನೀರ.<br/>ಬಿಡದಿರು ಮಾಡುವ ಸತ್ಕ್ರೀಯ.<br/>ಇದನರಿದು ಒಡಗೂಡು,ಐಘಟದೂರ ರಾಮೇಶ್ವರಲಿಂಗವ, ಉಭಯ ಭಾವವಳಿದು.</font>"
}