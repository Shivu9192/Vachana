{
    "id": "16177", 
    "vachana": "<font>225<br/>ಆಚಾರಲಿಂಗಾನುಭಾವದಿಂದ<br/>ಪೃಥ್ವಿಯ ಪೂರ್ವಾಶ್ರಯವನಳಿದ ಸದಾಚಾರನಿಷ್ಠನ ನೋಡಾ!<br/>ಸದ್ಗುರುರತಿಯಿಂದ<br/>ಅಪ್ಪುತತ್ವದ ಪೂರ್ವಾಶ್ರಯವನಳಿದು ಸದ್ಗುರುನಿಷ್ಠನ ನೋಡಾ!<br/>ಶಿವಲಿಂಗದ ಸಂಗದಿಂದ<br/>ಅಗ್ನಿಯ ಪೂರ್ವಾಶ್ರಯವನಳಿದ<br/>ಶಿವಲಿಂಗಪ್ರೇಮಿಯಾದ ಶಿವಾಚಾರನಿಷ್ಠನ ನೋಡಾ!<br/>ಚರಲಿಂಗದ ಸಂಗದಿಂದ ವಾಯುವಿನ ಪೂರ್ವಾಶ್ರಯವನಳಿದ<br/>ಜಂಗಮಲಿಂಗಗ್ರಾಹಕನ ನೋಡಾ!<br/>ಪ್ರಸಾದಲಿಂಗದ ಸೇವಕತ್ವದಿಂದ ಕರ್ಮತ್ರಯವನಳಿದ<br/>ನಿರ್ಮಲ ನಿರಾವರಣನ ನೋಡಾ!<br/>ಮಹಾಲಿಂಗದ ಸಂಗದಿಂದ ಜೀವಭಾವವಳಿದ<br/>ಮಹಾಮಹಿಮನ ನೋಡಾ!<br/>ಲಿಂಗನಿಷ್ಠೆಯಿಂದ ಅಂಗಗುಣಂಗಳೆಲ್ಲವ ಕಳೆದುಳಿದ<br/>ನಿರಂಗಸಂಗಿಯ ನೋಡಾ!<br/>ಇಂತಪ್ಪ ಮಹೇಶ್ವರಂಗೆ ನಮೋನಮೋಯೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}