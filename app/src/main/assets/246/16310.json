{
    "id": "16310", 
    "vachana": "<font>358<br/>ಲಂಬಿಕಾಯೋಗಿಗಳ ಡೊಂಬರಿಗೆ ಸರಿಯೆಂಬೆ.<br/>ಹಟಯೋಗಿಗಳ ಅಟಮಟಗಾರರೆಂದೆಂಬೆ.<br/>ಅಷ್ಟಾಂಗಯೋಗಿಗಳ ಕಷ್ಟ  ಕರ್ಮಿಗಳೆಂದೆಂಬೆ.<br/>ಪವನಯೋಗಿಗಳ ಪ್ರಪಂಚಿಗಳೆಂದೆಂಬೆ.<br/>ಲಯಯೋಗಿಗಳ ನಾಯಿಗಿಂದ ಕಡೆ ಎಂಬೆ.<br/>ಅದೇನು ಕಾರಣವೆಂದರೆ;<br/>ಲಯಯೋಗವೆಂಬುವದು ನಾನಾ ದರುಶನದಲ್ಲಿ ವರ್ತಿಸುವುದಾಗಿ<br/>ಆದ ಶಿವಯೋಗಿಗಳು ಒಲ್ಲರು.<br/>ಮಂತ್ರಯೋಗವೆಂಬುವದು ಸರ್ವಸಂದೇಹಕ್ಕಿಕ್ಕಿ ಕೊಲುತಿಪ್ಪುದು.<br/>ಅದೇನು ಕಾರಣವೆಂದಡೆ:<br/>ಮಂತ್ರವೇ ಲಿಂಗ, ಲಿಂಗವೇ ಮಂತ್ರವೆಂದರಿದು<br/>ಲಿಂಗನೆನಹ ಸಂಬಂಧಿಸಿಕೊಳ್ಳಲರಿಯದೆ<br/>ಲಿಂಗ ವಿರಹಿತವಾಗಿ ಮಾಡುತಿಪ್ಪರಾಗಿ.<br/>ಅದು ಅಂಗ  ಲಿಂಗ ಸಂಬಂಧಿಗಳು ಮಚ್ಚರು ನೋಡ.<br/>ಅದೇನು ಕಾರಣವೆಂದರೆ:<br/>ಕೆಲವು ಶೈವರುಗಳು ಮಾಡುವರಾಗಿ<br/>ರಾಜಯೋಗವೆಂಬುವದು ಗಾಜು ಗೋಜು ನೋಡ.<br/>ಅದನು ಲಿಂಗವಿರಹಿತವಾಗಿ<br/>ಜ್ಞಾತೃ ಜ್ಞಾನ, ಜ್ಞೇಯ ಒಂದಾದಲ್ಲಿಯೆ ಯೋಗವೆನುತಿಪ್ಪರಾಗಿ.<br/>ಇವು ಒಂದೂ ಲಿಂಗಾಗಯೋಗದ ಹಜ್ಜೆಯಲ್ಲ ನೋಡ.<br/>ಅದು ಕಾರಣ, ಲಿಂಗನಿಷ್ಠರು ಮಚ್ಚರು.<br/>ಅದೇನು ಕಾರಣವೆಂದಡೆ:<br/>ಲಿಂಗವ ತೆಗೆದಡೆ ಲಿಂಗದೊಡನೆ ಪ್ರಾಣ ಹೋಗದಾಗಿ,<br/>ಅದೆಲ್ಲಿಯ ಯೋಗವಯ್ಯ ಭ್ರಾಂತು ಯೋಗ.<br/>ಇದು ಕಾರಣ, ನಿಮ್ಮ ಶರಣರು ಲಿಂಗಪ್ರಾಣಿಗಳು;<br/>ಪ್ರಾಣಲಿಂಗಸಂಬಂಧಿಗಳು;<br/>ಪ್ರಸಾದಮುಕ್ತರು<br/>ಈ ಮೂರು ಪ್ರಕಾರದಲ್ಲಿ ಕೂಡುತ್ತಿಪ್ಪರು ಶಿವಯೋಗಿಗಳು.<br/>ಇದು ಕಾರಣ ನಿಮ್ಮ ಶರಣರು<br/>ಸ್ವಾನುಭಾವಜ್ಞಾನ ಶುದ್ಧಶಿವಯೋಗದಲ್ಲಿ<br/>ಸ್ವರೂಪಜ್ಞಾನಿಗಳು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}