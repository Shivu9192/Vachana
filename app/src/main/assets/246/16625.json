{
    "id": "16625", 
    "vachana": "ಮನ ಘನವಸ್ತುವಾದ ಬಳಿಕ,\nಮನ ವಚನ ಕಾಯವೆಂಬ \n  ಶುದ್ಧಾತ್ಮನೆಂಬೆ.\nನಿತ್ಯ ಮುಕ್ತನೆಂಬೆ. ನಿರಾಲಂಬಿಯೆಂಬೆ.\nಆತನ ತನು ಶುದ್ಧವಾಗಿ ತನುವೇ ಗುರು;\nಆತನ ಮನ ಶುದ್ಧವಾಗಿ ಮನವೇ ಲಿಂಗ.\nಆತನ ಭಾವ ಶುದ್ಧವಾಗಿ\nಭಾವವೇ ಮಹಾನುಭಾವ ಚರಲಿಂಗ ನೋಡಾ.\nಇಂತೀ ಜ್ಞಾನವೇ ಗುರು.\nಆರುಹೇ ಶಿವಲಿಂಗ,\nಮಹಾನುಭಾವವೇ ಜಂಗಮ.\nಇಂತೀ ತ್ರಿವಿಧವು, ತನ್ನ ತ್ರಿವಿಧಾತ್ಮ ನೋಡಾ.\nಜ್ಞಾನ ಗುರುವೆಂದರೆ ತನ್ನ ಜೀವಾತ್ಮ.\nಅರುಹೆಂಬ ಶಿವಲಿಂಗವೆಂದರೆ ತನ್ನ ಅಂತರಾತ್ಮ.\nಮಹಾನುಭಾವ ಜಂಗಮವೆಂದರೆ ತನ್ನ ಪರಮಾತ್ಮ.\nಇಂತ್ರೀ ತ್ರಯಾತ್ಮ ಏಕಾತ್ಮವಾದರೆ\nಸಚ್ಚಿದಾನಂದ \n  ಪರಾಪರವಸ್ತು ನೀನೇ.\nಅಲ್ಲಿ ನಾ ನೀನೆನಲಿಲ್ಲ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}