{
    "id": "16625", 
    "vachana": "<font>673<br/>ಮನ ಘನವಸ್ತುವಾದ ಬಳಿಕ,<br/>ಮನ ವಚನ ಕಾಯವೆಂಬ ತ್ರಿಕರಣ  ಶುದ್ಧಾತ್ಮನೆಂಬೆ.<br/>ನಿತ್ಯ ಮುಕ್ತನೆಂಬೆ. ನಿರಾಲಂಬಿಯೆಂಬೆ.<br/>ಆತನ ತನು ಶುದ್ಧವಾಗಿ ತನುವೇ ಗುರು;<br/>ಆತನ ಮನ ಶುದ್ಧವಾಗಿ ಮನವೇ ಲಿಂಗ.<br/>ಆತನ ಭಾವ ಶುದ್ಧವಾಗಿ<br/>ಭಾವವೇ ಮಹಾನುಭಾವ ಚರಲಿಂಗ ನೋಡಾ.<br/>ಇಂತೀ ಜ್ಞಾನವೇ ಗುರು.<br/>ಆರುಹೇ ಶಿವಲಿಂಗ,<br/>ಮಹಾನುಭಾವವೇ ಜಂಗಮ.<br/>ಇಂತೀ ತ್ರಿವಿಧವು, ತನ್ನ ತ್ರಿವಿಧಾತ್ಮ ನೋಡಾ.<br/>ಜ್ಞಾನ ಗುರುವೆಂದರೆ ತನ್ನ ಜೀವಾತ್ಮ.<br/>ಅರುಹೆಂಬ ಶಿವಲಿಂಗವೆಂದರೆ ತನ್ನ ಅಂತರಾತ್ಮ.<br/>ಮಹಾನುಭಾವ ಜಂಗಮವೆಂದರೆ ತನ್ನ ಪರಮಾತ್ಮ.<br/>ಇಂತ್ರೀ ತ್ರಯಾತ್ಮ ಏಕಾತ್ಮವಾದರೆ<br/>ಸಚ್ಚಿದಾನಂದ ನಿರಂಜನ  ಪರಾಪರವಸ್ತು ನೀನೇ.<br/>ಅಲ್ಲಿ ನಾ ನೀನೆನಲಿಲ್ಲ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}