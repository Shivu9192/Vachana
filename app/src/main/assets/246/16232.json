{
    "id": "16232", 
    "vachana": "<font>280<br/>ಕಾಯ ಲಿಂಗಾರ್ಪಿತವಾದ ಬಳಿಕ<br/>ಕರ್ಮತ್ರಯಗಳು ಇರಲಾಗದು ನೋಡಾ.<br/>ಜೀವ ಲಿಂಗಾರ್ಪಿತವಾದ ಬಳಿಕ<br/>ಸಂಸಾರವ್ಯಾಪ್ತಿಯಹಂಥಾ ಜೀವನಗುಣವಿರಲಾಗದು.<br/>ಅದು ಅರ್ಪಿತವಲ್ಲ ನೋಡಾ.<br/>ಕರಣಂಗಳು ಲಿಂಗಾರ್ಪಿತವಾದ ಬಳಿಕ<br/>ಆ ಕರಣಂಗಳೆಲ್ಲವು ಲಿಂಗಕಿರಣಂಗಳಾಗಿ<br/>ಆ ಲಿಂಗಕಿರಣವೆ ಹರಣವಾಗಿರಬೇಕು ನೋಡಾ.<br/>ಕಾಯದ ಜೀವದ ಕರಣದ ಗುಣವ ಕಳೆಯದ<br/>ಲಿಂಗಾರ್ಪಿತ ಪ್ರಸಾದಿಗಳೆಂಬ ಪ್ರಪಂಚಿಗಳ ಮಚ್ಚನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}