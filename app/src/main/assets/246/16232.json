{
    "id": "/16232", 
    "vachana": "ಕಾಯ ಲಿಂಗಾರ್ಪಿತವಾದ ಬಳಿಕ\nಕರ್ಮತ್ರಯಗಳು ಇರಲಾಗದು ನೋಡಾ.\nಜೀವ ಲಿಂಗಾರ್ಪಿತವಾದ ಬಳಿಕ\nಸಂಸಾರವ್ಯಾಪ್ತಿಯಹಂಥಾ ಜೀವನಗುಣವಿರಲಾಗದು.\nಅದು ಅರ್ಪಿತವಲ್ಲ ನೋಡಾ.\nಕರಣಂಗಳು ಲಿಂಗಾರ್ಪಿತವಾದ ಬಳಿಕ\nಆ ಕರಣಂಗಳೆಲ್ಲವು ಲಿಂಗಕಿರಣಂಗಳಾಗಿ\nಆ ಲಿಂಗಕಿರಣವೆ ಹರಣವಾಗಿರಬೇಕು ನೋಡಾ.\nಕಾಯದ ಜೀವದ ಕರಣದ ಗುಣವ ಕಳೆಯದ\nಲಿಂಗಾರ್ಪಿತ ಪ್ರಸಾದಿಗಳೆಂಬ ಪ್ರಪಂಚಿಗಳ ಮಚ್ಚನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}