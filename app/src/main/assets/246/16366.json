{
    "id": "16366", 
    "vachana": "ಇನ್ನೀ ಲಿಂಗಮುಖಕ್ಕೆ ಅರ್ಪಿಸುವ ಅವಧಾನವಾವುದೆಂದೊಡೆ:\nಪೃಥ್ವಿಯೇ ಅಂಗವಾದ ಭಕ್ತನು\nಸುಚಿತ್ತವೆಂಬ ಹಸ್ತದಿಂದ\nಆಚಾರಲಿಂಗಕ್ಕೆ\nಘ್ರಾಣವೆಂಬ ಮುಖದಲ್ಲಿ ಗಂಧವ ಸಮರ್ಪಣವ ಮಾಡಿ\nಆಚಾರಲಿಂಗದ \n  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.\nಜಲವೇ ಅಂಗವಾದ ಮಾಹೇಶ್ವರನು\nಸುಬುದ್ಧಿಯೆಂಬ ಹಸ್ತದಿಂದ\nಗುರುಲಿಂಗಕ್ಕೆ\nಜಿಹ್ವೆಯೆಂಬ ಮುಖದಲ್ಲಿ ರಸವನು ಸಮರ್ಪಣವ ಮಾಡಿ\nಗುರುಲಿಂಗದ \n  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.\nಅಗ್ನಿಯೇ ಅಂಗವಾದ ಪ್ರಸಾದಿಯು\nನಿರಹಂಕಾರವೆಂಬ ಹಸ್ತದಿಂದ\nಶಿವಲಿಂಗಕ್ಕೆ\nನೇತ್ರವೆಂಬ ಮುಖದಲ್ಲಿ ರೂಪವ ಸಮರ್ಪಣವ ಮಾಡಿ\nಶಿವಲಿಂಗದ \n  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.\nವಾಯುವೇ ಅಂಗವಾದ ಪ್ರಾಣಲಿಂಗಿಯು\nಸುಮನವೆಂಬ ಹಸ್ತದಿಂದ\nಜಂಗಮಲಿಂಗಕ್ಕೆ\nತ್ವಕ್ಕೆಂಬ ಮುಖದಲ್ಲಿ ಸ್ಪರ್ಶನ ಸಮರ್ಪಣವಮಾಡಿ\nಜಂಗಮಲಿಂಗದ \n  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.\nಆಕಾಶವೇ ಅಂಗವಾದ ಶರಣನು\nಸುಜ್ಞಾನವೆಂಬ ಹಸ್ತದಿಂದ\nಪ್ರಸಾದಲಿಂಗಕ್ಕೆ\nಶ್ರೋತ್ರವೆಂಬ ಮುಖದಲ್ಲಿ ಶಬ್ದವ ಸಮರ್ಪಣವ ಮಾಡಿ\nಪ್ರಸಾದಲಿಂಗದ \n  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.\nಆತ್ಮನೇ ಅಂಗವಾದ ಐಕ್ಯನು\nಸದ್ಭಾವವೆಂಬ ಹಸ್ತದಿಂದ\nಮಹಾಲಿಂಗಕ್ಕೆ\nಮನೆವೆಂಬ ಮುಖದಲ್ಲಿ ತೃಪ್ತಿಯ ಸಮರ್ಪಣವ ಮಾಡಿ\nಮಹಾಲಿಂಗದ \n  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.\nಈ \n  ಅವಧಾನದ ಭೇದವನರಿದು\nಭೋಗಿಸುವ ಭೋಗವಲ್ಲವು\nಲಿಂಗಭೋಗ ಪ್ರಸಾದ, ಅಂಗಭೋಗ ಅನರ್ಪಿತ;\nಅನಪಿರ್ತವೇ ಕರ್ಮದ ತವರುಮನೆ,\nಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವನೊಮ್ಮೆಯೂಮುಟ್ಟವು.\n"
}