{
    "id": "6366", 
    "vachana": "<font>414<br/>ಇನ್ನೀ ಲಿಂಗಮುಖಕ್ಕೆ ಅರ್ಪಿಸುವ ಅವಧಾನವಾವುದೆಂದೊಡೆ:<br/>ಪೃಥ್ವಿಯೇ ಅಂಗವಾದ ಭಕ್ತನು<br/>ಸುಚಿತ್ತವೆಂಬ ಹಸ್ತದಿಂದ<br/>ಆಚಾರಲಿಂಗಕ್ಕೆ<br/>ಘ್ರಾಣವೆಂಬ ಮುಖದಲ್ಲಿ ಗಂಧವ ಸಮರ್ಪಣವ ಮಾಡಿ<br/>ಆಚಾರಲಿಂಗದ ಪ್ರಸನ್ನ  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.<br/>ಜಲವೇ ಅಂಗವಾದ ಮಾಹೇಶ್ವರನು<br/>ಸುಬುದ್ಧಿಯೆಂಬ ಹಸ್ತದಿಂದ<br/>ಗುರುಲಿಂಗಕ್ಕೆ<br/>ಜಿಹ್ವೆಯೆಂಬ ಮುಖದಲ್ಲಿ ರಸವನು ಸಮರ್ಪಣವ ಮಾಡಿ<br/>ಗುರುಲಿಂಗದ ಪ್ರಸನ್ನ  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.<br/>ಅಗ್ನಿಯೇ ಅಂಗವಾದ ಪ್ರಸಾದಿಯು<br/>ನಿರಹಂಕಾರವೆಂಬ ಹಸ್ತದಿಂದ<br/>ಶಿವಲಿಂಗಕ್ಕೆ<br/>ನೇತ್ರವೆಂಬ ಮುಖದಲ್ಲಿ ರೂಪವ ಸಮರ್ಪಣವ ಮಾಡಿ<br/>ಶಿವಲಿಂಗದ ಪ್ರಸನ್ನ  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.<br/>ವಾಯುವೇ ಅಂಗವಾದ ಪ್ರಾಣಲಿಂಗಿಯು<br/>ಸುಮನವೆಂಬ ಹಸ್ತದಿಂದ<br/>ಜಂಗಮಲಿಂಗಕ್ಕೆ<br/>ತ್ವಕ್ಕೆಂಬ ಮುಖದಲ್ಲಿ ಸ್ಪರ್ಶನ ಸಮರ್ಪಣವಮಾಡಿ<br/>ಜಂಗಮಲಿಂಗದ ಪ್ರಸನ್ನ  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.<br/>ಆಕಾಶವೇ ಅಂಗವಾದ ಶರಣನು<br/>ಸುಜ್ಞಾನವೆಂಬ ಹಸ್ತದಿಂದ<br/>ಪ್ರಸಾದಲಿಂಗಕ್ಕೆ<br/>ಶ್ರೋತ್ರವೆಂಬ ಮುಖದಲ್ಲಿ ಶಬ್ದವ ಸಮರ್ಪಣವ ಮಾಡಿ<br/>ಪ್ರಸಾದಲಿಂಗದ ಪ್ರಸನ್ನ  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.<br/>ಆತ್ಮನೇ ಅಂಗವಾದ ಐಕ್ಯನು<br/>ಸದ್ಭಾವವೆಂಬ ಹಸ್ತದಿಂದ<br/>ಮಹಾಲಿಂಗಕ್ಕೆ<br/>ಮನೆವೆಂಬ ಮುಖದಲ್ಲಿ ತೃಪ್ತಿಯ ಸಮರ್ಪಣವ ಮಾಡಿ<br/>ಮಹಾಲಿಂಗದ ಪ್ರಸನ್ನ  ಪ್ರಸಾದವ ಸ್ವೀಕರಿಸುತ್ತಿಪ್ಪನಯ್ಯ.<br/>ಈ ಅರ್ಪಿತ  ಅವಧಾನದ ಭೇದವನರಿದು<br/>ಭೋಗಿಸುವ ಭೋಗವಲ್ಲವು<br/>ಲಿಂಗಭೋಗ ಪ್ರಸಾದ, ಅಂಗಭೋಗ ಅನರ್ಪಿತ;<br/>ಅನಪಿರ್ತವೇ ಕರ್ಮದ ತವರುಮನೆ,<br/>ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವನೊಮ್ಮೆಯೂಮುಟ್ಟವು.</font>"
}