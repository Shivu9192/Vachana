{
    "id": "16023", 
    "vachana": "<font>72<br/>ಪಶು ಪಾಶ  ಮಲ ಮಾಯಾಕರ್ಮಂಗಳು ನಿತ್ಯವೆಂಬೆ.<br/>ನಿತ್ಯವಾದಡೆ,<br/>`ಪಶುಪಾಶವಿನಿರ್ಮುಕ್ತಃ ಪರಮಾತ್ಮಾ ಸದಾಶಿವಃ ಎಂದುದಾಗಿ<br/>ಇದಂ ಮಲತ್ರಯದೋಷಂ ಗುರುಣೈವ ವಿಮೋಚನಂ'<br/>ಎಂದುದಾಗಿ,<br/>ಪಶು ಪಾಶ  ಮಲ ಮಾಯಾಕರ್ಮಂಗಳು<br/>ಗುರೂಪದೇಶದಿಂದಲೂ ಶಿವಪ್ರಸಾದತ್ವದಿಂದಲೂ<br/>ಕೆಡುತ್ತಿರ್ದಾವು.<br/>ಪಶು ಪಾಶ  ಮಲ ಮಾಯಾ ಕರ್ಮಂಗಳು<br/>ಶಿವಯೋಗಿಗಳ ಮಧ್ಯದಲ್ಲಿಯೂ ಕೆಡುತ್ತಿರ್ದಾವು;<br/>ಕೆಡುತ್ತಿರ್ದಂಥ ಅನಿತ್ಯವಾದ ವಸ್ತುವ,<br/>ಅಭ್ರಚ್ಛಾಯವ ನಿತ್ಯವೆನ್ನಬಹುದೇ?<br/>ನಿತ್ಯವೆಂಬೆಯಾದಡೆ, ಮಲಮಾಯಾಕರ್ಮಂಗಳು<br/>ಎಂದೂ ತೊಲಗುವುದಿಲ್ಲ ಎನ್ನು.<br/>ಮಲಮಾಯಾಕರ್ಮಂಗಳು ಎಂದೂ ತೊಲಗುವುದಿಲ್ಲ<br/>ಎಂಬಾಗವೇ <br/>ಮುಕ್ತಿಯಿಲ್ಲಯೆನ್ನು. ಮುಕ್ತಿಯುಂಟಾದಡೆ,<br/>ಮಲಮಾಯಾಕರ್ಮಂಗಳು ನಿತ್ಯವೆಂಬುದು ಅಬದ್ಧ.<br/>ಅವು ನಿತ್ಯವಾದಾಗವೆ, ಉತ್ಪತ್ತಿ ಸ್ಥಿತಿ ಪ್ರಳಯಂಗಳಿಲ್ಲಾಯೆನ್ನು.<br/>ಉತ್ಪತ್ತಿ ಸ್ಥಿತಿ ಪ್ರಳಯಂಗಳುಂಟಾದಲ್ಲಿ, ನಿತ್ಯವೆನಲಿಲ್ಲ.<br/>ಪೃಥ್ವಿಯ ಲಯ  ಅಪ್ಪುವಿನಲ್ಲಿ, ಅಪ್ಪುವಿನ ಲಯ  ಅಗ್ನಿಯಲ್ಲಿ,<br/>ಅಗ್ನಿಯ ಲಯ  ವಾಯುವಿನಲ್ಲಿ, ವಾಯುವಿನ ಲಯ  ಆಕಾಶದಲ್ಲಿ,<br/>ಆಕಾಶದ ಲಯ  ಆತ್ಮನಲ್ಲಿ, ಆತ್ಮನ ಲಯ  ಮಹಾಲಿಂಗದಲ್ಲಿ.<br/>ಇಂತಿವೆಲ್ಲವೂ ಮಹಾಲಿಂಗದಲ್ಲಿಯೇ ಹುಟ್ಟಿ,<br/>ಮಹಾಲಿಂಗದಲ್ಲಿಯೇ ಲಯವಾಗುವಲ್ಲಿಯೆ<br/>ಪಿಂಡಾಂಡವೆಲ್ಲವೂ ಲಯ. ಸಮಸ್ತ ತತ್ವಂಗಳೆಲ್ಲವೂ ಲಯ.<br/>ಈ ಲಯ  ಗಮಂಗಳಿಗೆ ಆಸ್ಪದವಾದ ಶಿವತತ್ವವೊಂದೇ ನಿತ್ಯವಲ್ಲದೆ,<br/>ಉಳಿದವೆಲ್ಲವೊ ನಿತ್ಯವೆಂಬುದು ಹುಸಿ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}