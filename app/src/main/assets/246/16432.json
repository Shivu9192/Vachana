{
    "id": "16432", 
    "vachana": "<font>480<br/>ಲಿಂಗಕ್ಕೆ ನಾದವಿಲ್ಲ. ಅದೇನು ಕಾರಣ?<br/>ನಿಃಶಬ್ದಮಯವಾದ ಕಾರಣ.<br/>ಜಂಗಮಕ್ಕೆ ಬಿಂದುವಿಲ್ಲ. ಅದೇನು ಕಾರಣ?<br/>ಅದು ಶಬ್ದಮಂತ್ರೋಪದೇಶವನುಳ್ಳುದಾದ ಕಾರಣ.<br/>ಅದುಕಾರಣ, ನಾದ  ಸ್ವರೂಪವೇ ಜಂಗಮ;<br/>ಬಿಂದುಸ್ವರೂಪವೇ ಲಿಂಗ.<br/>ಇದುಕಾರಣ, ಲಿಂಗವೇ ಜಂಗಮದ ಲಿಂಗ;<br/>ಆ ಜಂಗಮವೇ ಲಿಂಗದ ಪ್ರಾಣ.<br/>ಆ ನಾದ  ಬಿಂದು  ಸ್ವರೂಪ ಲಿಂಗವಪ್ಪ ಜಂಗಮಕ್ಕೆ ಆಧಾರವಪ್ಪ<br/>ಚಿತ್ಕಲಾ ಸ್ವರೂಪನೇ ಭಕ್ತನು.<br/>ಈ ನಾದ  ಬಿಂದು  ಕಳೆಗಳ ಕೂಡಿಕೊಂಡಿಪ್ಪ ಶಿವತತ್ವವು, ತಾನೇ<br/>ಲಿಂಗ ಜಂಗಮ  ಭಕ್ತನೆಂದು ಮೂರುತೆರನಾದನು ನೋಡಾ.<br/>ಈ ಮೂರು ಒಂದೆಯೆಂದು ಅರಿದೆನು ನೋಡಾ.<br/>ಎನ್ನ ಶರಣತ್ವದ ಆದಿಯನು,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}