{
    "id": "16493", 
    "vachana": "ಆಜ್ಞಾಚಕ್ರದ ದ್ವಿದಳ ಪದ್ಮದಲ್ಲಿ \n  ಸುಜ್ಞಾನ ಪೀಠದೊಳಗೆ\nಅಮೃತಮಯ ಲಿಂಗವ ಕಂಡೆನು ನೋಡಾ.\nಆ ಲಿಂಗ ಸಂಗದಿಂದ ಉತ್ಪತ್ತಿ ಸ್ಥಿತಿ ಪ್ರಳಯವ ಗೆಲಿದು\nನಿತ್ಯ \n  ಪ್ರಸಿದ್ಧ ಪ್ರಸಾದಿಯಾದೆನು ಕಾಣಾ.\nಆ ಪ್ರಸಿದ್ಧ ಪ್ರಸಾದವೆ ಒಂದೆರಡಾಗಿ ಎರಡು ಮೂರಾಗಿ\nಮೂರು ಆರಾಗಿ ಆರು ಮೂವತ್ತಾರಾಗಿ\nಮೂವತ್ತಾರು ಇನ್ನೂರಹದಿನಾರಾಗಿ\nಆ ಇನ್ನೂರ ಹದಿನಾರರ ಬೆಳಗು\nಪಿಂಡಾಂಡದಲ್ಲಿ ಪರಿಪೂರ್ಣವಾಗಿ\nಸದಾ ಸನ್ನಿಹಿತವಾಗಿಪ್ಪುದು.\nನಿಮ್ಮ ಶರಣ ಸಂಗನ ಬಸವಣ್ಣ\nಮೊದಲಾದ ಪ್ರಮಥರಿಗೆ ಸಾಧ್ಯವಲ್ಲದೆ\nಅಜ \n  \n  ಮನು ಮುನಿಗಳಿಗೆ\nಅಗಮ್ಯ \n  \n  ಅಸಾಧ್ಯ ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}