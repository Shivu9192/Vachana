{
    "id": "6493", 
    "vachana": "<font>541<br/>ಆಜ್ಞಾಚಕ್ರದ ದ್ವಿದಳ ಪದ್ಮದಲ್ಲಿ ಅವಿರಳ  ಸುಜ್ಞಾನ ಪೀಠದೊಳಗೆ<br/>ಅಮೃತಮಯ ಲಿಂಗವ ಕಂಡೆನು ನೋಡಾ.<br/>ಆ ಲಿಂಗ ಸಂಗದಿಂದ ಉತ್ಪತ್ತಿ ಸ್ಥಿತಿ ಪ್ರಳಯವ ಗೆಲಿದು<br/>ನಿತ್ಯ ನಿರಂಜನ  ಪ್ರಸಿದ್ಧ ಪ್ರಸಾದಿಯಾದೆನು ಕಾಣಾ.<br/>ಆ ಪ್ರಸಿದ್ಧ ಪ್ರಸಾದವೆ ಒಂದೆರಡಾಗಿ ಎರಡು ಮೂರಾಗಿ<br/>ಮೂರು ಆರಾಗಿ ಆರು ಮೂವತ್ತಾರಾಗಿ<br/>ಮೂವತ್ತಾರು ಇನ್ನೂರಹದಿನಾರಾಗಿ<br/>ಆ ಇನ್ನೂರ ಹದಿನಾರರ ಬೆಳಗು<br/>ಪಿಂಡಾಂಡದಲ್ಲಿ ಪರಿಪೂರ್ಣವಾಗಿ<br/>ಸದಾ ಸನ್ನಿಹಿತವಾಗಿಪ್ಪುದು.<br/>ನಿಮ್ಮ ಶರಣ ಸಂಗನ ಬಸವಣ್ಣ<br/>ಮೊದಲಾದ ಪ್ರಮಥರಿಗೆ ಸಾಧ್ಯವಲ್ಲದೆ<br/>ಅಜ ಹರಿ  ಸುರ  ಮನು ಮುನಿಗಳಿಗೆ<br/>ಅಗಮ್ಯ ಅಗೋಚರ  ಅಪ್ರಮಾಣ  ಅಸಾಧ್ಯ ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}