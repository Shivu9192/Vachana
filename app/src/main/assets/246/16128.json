{
    "id": "/16128", 
    "vachana": "ಇಂತು ಅಂತರಂಗದಲ್ಲಿ ಲಿಂಗಧಾರಣವಾಯಿತ್ತೆಂದಡೆ,\nಬಹಿರಂಗದಲ್ಲಿ ಅಂಗದ ಮೇಲೆ\nಇಷ್ಟಲಿಂಗಧಾರಣವಿಲ್ಲದೆ ಇರಬಹುದೆ? ಇರಬಾರದು\nಅದು ವೀರಮಾಹೇಶ್ವರರ ಆಚರಣೆಯಲ್ಲದ ಕಾರಣ.\nಎಷ್ಟು ಅರುಹಾದರೂ ಅಂಗದಮೇಲೆ\nಶಿವಲಿಂಗಧಾರಣವಿಲ್ಲದಿರ್ದಡದು ಅರುಹಲ್ಲ;\nಅದು ನಮ್ಮ ಪುರಾತನರ ಮತವಲ್ಲ.\nಸಾಕ್ಷಾತ್ ಪರಮೇಶ್ವರನಾದರೂ ಆಗಲಿ,\nಅಂಗದಮೇಲೆ ಲಿಂಗಧಾರಣವಿಲ್ಲದಿದ್ದರೆ,\nಅವನ ಮುಖವ ನೋಡಲಾಗದು ಕಾಣ.\nಅದೇನು ಕಾರಣವೆಂದರೆ:\nಅದು ಶಿವಾಚಾರದ ಪಥವಲ್ಲದ ಕಾರಣ.\nಗುರುಕರುಣದಿಂದ ಪಡೆದ ಲಿಂಗವ\nಕಕ್ಷೆ ಕರಸ್ಥಲ ಕಂಠ \n  \n  \n  ಅಮಳೋಕ್ಯ\nಮೊದಲಾದ ಸ್ಥಾನಂಗಳಲ್ಲಿ ಧರಿಸುವುದೇ \n  ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}