{
    "id": "16128", 
    "vachana": "<font>176<br/>ಇಂತು ಅಂತರಂಗದಲ್ಲಿ ಲಿಂಗಧಾರಣವಾಯಿತ್ತೆಂದಡೆ,<br/>ಬಹಿರಂಗದಲ್ಲಿ ಅಂಗದ ಮೇಲೆ<br/>ಇಷ್ಟಲಿಂಗಧಾರಣವಿಲ್ಲದೆ ಇರಬಹುದೆ? ಇರಬಾರದು<br/>ಅದು ವೀರಮಾಹೇಶ್ವರರ ಆಚರಣೆಯಲ್ಲದ ಕಾರಣ.<br/>ಎಷ್ಟು ಅರುಹಾದರೂ ಅಂಗದಮೇಲೆ<br/>ಶಿವಲಿಂಗಧಾರಣವಿಲ್ಲದಿರ್ದಡದು ಅರುಹಲ್ಲ;<br/>ಅದು ನಮ್ಮ ಪುರಾತನರ ಮತವಲ್ಲ.<br/>ಸಾಕ್ಷಾತ್ ಪರಮೇಶ್ವರನಾದರೂ ಆಗಲಿ,<br/>ಅಂಗದಮೇಲೆ ಲಿಂಗಧಾರಣವಿಲ್ಲದಿದ್ದರೆ,<br/>ಅವನ ಮುಖವ ನೋಡಲಾಗದು ಕಾಣ.<br/>ಅದೇನು ಕಾರಣವೆಂದರೆ:<br/>ಅದು ಶಿವಾಚಾರದ ಪಥವಲ್ಲದ ಕಾರಣ.<br/>ಗುರುಕರುಣದಿಂದ ಪಡೆದ ಲಿಂಗವ<br/>ಕಕ್ಷೆ ಕರಸ್ಥಲ ಕಂಠ ಉತ್ತಮಾಂಗ  ಮುಖ  ಸೆಜ್ಜೆ  ಅಮಳೋಕ್ಯ<br/>ಮೊದಲಾದ ಸ್ಥಾನಂಗಳಲ್ಲಿ ಧರಿಸುವುದೇ ಸತ್ಪಥ  ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}