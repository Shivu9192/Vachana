{
    "id": "16208", 
    "vachana": "<font>256<br/>ವಾಚಾತೀತ, ಮನೋತೀತ ಅಗೋಚರ<br/>ನಿರ್ನಾಮ ನಿರ್ಗುಣ  ನಿತ್ಯ  ನಿರಂಜನ<br/>ನಿರವಯ ನಿರಾಮಯ  ನಿರ್ಮಲ<br/>ನಿಃಕಲ ಜ್ಞಾನನಿರ್ಭೇದ್ಯ ನಿರುಪಾಧಿಕ ನಿರವಸ್ಥ ನಿರಾವರಣ<br/>ಅದ್ವೆ ೈತಾನಂದ ಸಂಪೂರ್ಣವನ್ನುಳ್ಳ ಪರಶಿವ,<br/>ತಾನೆ ಪರಮೇಶ್ವರನಾದನು.<br/>ಆ ಪರಮೇಶ್ವರನಿಂದ ಸದಾಶಿವನಾದನು.<br/>ಸದಾಶಿವನಿಂದ ಈಶ್ವರನಾದನು.<br/>ಈಶ್ವರನಿಂದ ಮಹೇಶ್ವರನಾದನು.<br/>ಮಹೇಶ್ವರನಿಂದ ರುದ್ರನಾದನು.<br/>ರುದ್ರನಿಂದ ವಿಷ್ಣು ಹುಟ್ಟಿದನು.<br/>ವಿಷ್ಣುವಿನಿಂದ ಬ್ರಹ್ಮ  ಹುಟ್ಟಿದನು.<br/>ಬ್ರಹ್ಮನಿಂದ ಸಕಲ  ಜಗತ್ತೆಲ್ಲಾ ಆಯಿತು.<br/>ಆಧಾರಚಕ್ರಕ್ಕೆ ಬ್ರಹ್ಮನಧಿದೇವತೆ;<br/>ಸ್ವಾಧಿಷ್ಠಾನಚಕ್ರಕ್ಕೆ ವಿಷ್ಣುವಧಿದೇವತೆ;<br/>ಮಣಿಪೂರಕಚಕ್ರಕ್ಕೆ ರುದ್ರನಧಿದೇವತೆ;<br/>ಅನಾಹತಚಕ್ರಕ್ಕೆ ಈಶ್ವರನಧೀದೇವತೆ<br/>ವಿಶುದ್ಧಿಚಕ್ರಕ್ಕೆ ಸದಾಶಿವನಧಿದೇವತೆ;<br/>ಆಜ್ಞಾಚಕ್ರಕ್ಕೆ ಪರಮೇಶ್ವರನಧಿದೇವತೆ.<br/>ಆಧಾರಸ್ಥಾನದ ಬ್ರಹ್ಮತತ್ವಕ್ಕೆ ಆಚಾರಲಿಂಗವ ಸ್ವಾಯತವ ಮಾಡಿ<br/>ಸ್ವಾಧಿಷ್ಠಾನದ ವಿಷ್ಣುತತ್ವಕ್ಕೆ ಗುರುಲಿಂಗವ ಸ್ವಾಯತವ ಮಾಡಿ<br/>ಮಣಿಪೂರಕಸ್ಥಾನದ ರುದ್ರತತ್ವಕ್ಕೆ ಶಿವಲಿಂಗವ ಸ್ವಾಯತವ ಮಾಡಿ<br/>ಅನಾಹತಸ್ಥಾನದ ಈಶ್ವರತತ್ವಕ್ಕೆ ಜಂಗಮಲಿಂಗವ ಸ್ವಾಯತವ ಮಾಡಿ<br/>ವಿಶುದ್ಧಿಸ್ಥಾನದ ಸದಾಶಿವತತ್ವಕ್ಕೆ ಪ್ರಸಾದಲಿಂಗವ ಸ್ವಾಯತವ ಮಾಡಿ<br/>ಆಜ್ಞಾಸ್ಥಾನದ ಪರಮೇಶ್ವರನೆಂಬ ತತ್ವಕ್ಕೆ ಮಹಾಲಿಂಗವ ಸ್ವಾಯತವ ಮಾಡಿ<br/>ಪರಿಪೂರ್ಣಲಿಂಗವು ತಾನೆ ಸರ್ವಾಂಗದಲ್ಲಿ ಸ್ವಾಯತವಾಗಲು,<br/>ಆ ಶರಣನ ಸರ್ವಾಂಗವು ನಿರುಪಮ ಲಿಂಗಸ್ವಾಯತವಾಗಿ<br/>ನಿರವಯಸ್ಥಲ ವೇದ್ಯವಾಯಿತ್ತಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}