{
    "id": "16365", 
    "vachana": "<font>413<br/>ಇನ್ನಿವಕ್ಕೆ ಅರ್ಪಿತಮುಖಂಗಳ ಹೇಳಿಹೆನು:<br/>ಗುರುಲಿಂಗ ಶಿವಲಿಂಗ ಜಂಗಮಲಿಂಗ<br/>ಪ್ರಸಾದಲಿಂಗ ಮಹಾಲಿಂಗ<br/>ಈ ಐದು  ಲಿಂಗವೂ<br/>ಆಚಾರಲಿಂಗಕ್ಕೆ ಮುಖವೆಂದರಿಯಲುಬೇಕಯ್ಯ.<br/>ಶಿವಲಿಂಗ ಜಂಗಮಲಿಂಗ ಪ್ರಸಾದಲಿಂಗ<br/>ಮಹಾಲಿಂಗ ಆಚಾರಲಿಂಗ-<br/>ಈ ಐದು  ಲಿಂಗವು<br/>ಗುರುಲಿಂಗಕ್ಕೆ ಮುಖವೆಂದರಿಯಲುಬೇಕಯ್ಯ.<br/>ಜಂಗಮಲಿಂಗ ಪ್ರಸಾದಲಿಂಗ ಮಹಾಲಿಂಗ<br/>ಆಚಾರಲಿಂಗ ಗುರುಲಿಂಗ-<br/>ಈ ಐದು  ಲಿಂಗವು<br/>ಶಿವಲಿಂಗಕ್ಕೆ ಮುಖವೆಂದರಿಯಲುಬೇಕಯ್ಯ.<br/>ಪ್ರಸಾದಲಿಂಗ ಮಹಾಲಿಂಗ ಆಚಾರಲಿಂಗ<br/>ಗುರುಲಿಂಗ ಶಿವಲಿಂಗ-<br/>ಈ ಐದು  ಲಿಂಗವು<br/>ಜಂಗಮಲಿಂಗಕ್ಕೆ ಮುಖವೆಂದರಿಯಲುಬೇಕಯ್ಯ.<br/>ಮಹಾಲಿಂಗ ಆಚಾರಲಿಂಗ ಗುರುಲಿಂಗ<br/>ಶಿವಲಿಂಗ ಜಂಗಮಲಿಂಗ-<br/>ಈ ಐದು  ಲಿಂಗವು<br/>ಪ್ರಸಾದಲಿಂಗಕ್ಕೆ ಮುಖವೆಂದರಿಯಲುಬೇಕಯ್ಯ.<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ<br/>ಜಂಗಮಲಿಂಗ ಪ್ರಸಾದಲಿಂಗ-<br/>ಈ ಐದು  ಲಿಂಗವು<br/>ಮಹಾಲಿಂಗಕ್ಕೆ ಮುಖವೆಂದರಿಯಲುಬೇಕಯ್ಯ.<br/>ಹೀಂಗೆ ಅಂಗಮುಖಂಗಳಲ್ಲಿಯೂ<br/>ಲಿಂಗವೇ ಮುಖವಾಗಿಪ್ಪ ಭೇದವನರಿಯಲುಬೇಕಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}