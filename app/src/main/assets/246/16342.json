{
    "id": "/16342", 
    "vachana": "ಮೂರೊಂದುಗೂಡಿದ ಬಟ್ಟೆಯಲ್ಲಿ\nಮಾರಿ ಮನೆಯ ಮಾಡಿಕೊಂಡಿಪ್ಪುದ ಕಂಡೆನಯ್ಯ.\nಮಾರಿಯ ಮುಖದಲ್ಲಿ \n  ಹುಟ್ಟಿ ಮಾರುತನ ಬೆರಸಿ\nಈರೇಳು ಲೋಕವ ನುಂಗಿತ್ತು ನೋಡಾ.\nಈರೇಳು ಲೋಕವ ನುಂಗಿದ \n  ಮೇಲುಗಿರಿಯನೇರಿ\nದಾರಿಗೊಂಡು ಬರುವರ ಏಡಿಸಿ ಕಾಡುತ್ತಿರ್ದುದು ನೋಡಾ.\nಕೋಡಗನ ಮುಖವ ನೋಡಿಹೆನೆಂದು ಹೋದರೆ\nಅದು ಕಾಲಸರ್ಪನಾಗಿ ನುಂಗಿ\nಹೇಳಿಗೆಯೊಂದರೊಳಗಡಗಿತ್ತು ನೋಡಾ.\nಹೇಳಿಗೆ ಮುರಿಯಿತ್ತು; ಕಾಲಸರ್ಪ ಸತ್ತಿತ್ತು.\nಮೇಲುಗಿರಿಯೆನೇರಿದ ಮರ್ಕಟ\nನಾರಿಯ ಶಿರವ ಮೆಟ್ಟಿ\nಮಾರಾರಿಯ ಬೆರಸಿದ್ದ ಕಂಡು ಬೆರಗಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}