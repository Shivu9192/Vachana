{
    "id": "16342", 
    "vachana": "<font>390<br/>ಮೂರೊಂದುಗೂಡಿದ ಬಟ್ಟೆಯಲ್ಲಿ<br/>ಮಾರಿ ಮನೆಯ ಮಾಡಿಕೊಂಡಿಪ್ಪುದ ಕಂಡೆನಯ್ಯ.<br/>ಮಾರಿಯ ಮುಖದಲ್ಲಿ ಮರ್ಕಟ  ಹುಟ್ಟಿ ಮಾರುತನ ಬೆರಸಿ<br/>ಈರೇಳು ಲೋಕವ ನುಂಗಿತ್ತು ನೋಡಾ.<br/>ಈರೇಳು ಲೋಕವ ನುಂಗಿದ ಕಪಿ  ಮೇಲುಗಿರಿಯನೇರಿ<br/>ದಾರಿಗೊಂಡು ಬರುವರ ಏಡಿಸಿ ಕಾಡುತ್ತಿರ್ದುದು ನೋಡಾ.<br/>ಕೋಡಗನ ಮುಖವ ನೋಡಿಹೆನೆಂದು ಹೋದರೆ<br/>ಅದು ಕಾಲಸರ್ಪನಾಗಿ ನುಂಗಿ<br/>ಹೇಳಿಗೆಯೊಂದರೊಳಗಡಗಿತ್ತು ನೋಡಾ.<br/>ಹೇಳಿಗೆ ಮುರಿಯಿತ್ತು; ಕಾಲಸರ್ಪ ಸತ್ತಿತ್ತು.<br/>ಮೇಲುಗಿರಿಯೆನೇರಿದ ಮರ್ಕಟ<br/>ನಾರಿಯ ಶಿರವ ಮೆಟ್ಟಿ<br/>ಮಾರಾರಿಯ ಬೆರಸಿದ್ದ ಕಂಡು ಬೆರಗಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}