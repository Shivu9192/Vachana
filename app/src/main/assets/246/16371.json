{
    "id": "6371", 
    "vachana": "<font>419<br/>ಕಾಯಲಿಂಗಾರ್ಪಿತವಾಯಿತ್ತಾಗಿ<br/>ಕರ್ಮ ನಿರ್ಮೂಲ್ಯವಾಗಿ<br/>ನಿರ್ಮಲಾಂಗಿಯಾದೆನು ನೋಡಾ.<br/>ಜೀವ ಲಿಂಗಾರ್ಪಿತವಾಯಿತ್ತಾಗಿ<br/>ಜೀವ ಪರಮರೆಂಬ ಉಭಯವಳಿದು<br/>ಚಿತ್ಪರಮಲಿಂಗವಾದೆನು ನೋಡಾ.<br/>ಪ್ರಾಣಲಿಂಗಾರ್ಪಿತವಾಯಿತ್ತಾಗಿ<br/>ಇಹಪರವನರಿಯೆನು ನೋಡಾ.<br/>ಪರಿಣಾಮ ಲಿಂಗಾರ್ಪಿತವಾಯಿತ್ತಾಗಿ<br/>ಶರಣ ಲಿಂಗವೆಂಬ ಕುರುಹಿಲ್ಲ ನೋಡಾ.<br/>ನಾನೆಂಬುದು ಲಿಂಗಾರ್ಪಿತವಾಯಿತ್ತಾಗಿ<br/>ನಾನು ಇಲ್ಲ, ನೀನು ಇಲ್ಲ ಏನು ಏನೂ ಇಲ್ಲದ<br/>ಅಪ್ರತಿಮ ಪ್ರಸಾದಿಯಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}