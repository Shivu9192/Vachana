{
    "id": "16313", 
    "vachana": "<font>361<br/>ಆಶಾಪಾಶವೆಂಬ ಆಧಿವ್ಯಾದಿ ಅಂಡಲೆವುತ್ತಿಪ್ಪವು ನೋಡಾ.<br/>ದೋಷ ದುರ್ಗುಣವೆಂಬ ದುರಿತ  ದುಃಖ<br/>ಪೀಡಿಸುತಿಪ್ಪವು ನೋಡಾ.<br/>ಸಕಲ ಕರಣಂಗಳೆಂಬ ಖಾಸದ ವ್ಯಾಧಿ  ಹಿಡಿದು<br/>ಕಳವಳಿಸುತಿಪ್ಪವು ನೋಡ.<br/>ಈಶ್ವರೋವಾಚವ ನುಡಿದುಕೊಂಡು ನಡೆವರೆ ನಾಚದ<br/>ಪಾಷಂಡಿ ವೇಷಧಾರಿ ಪಶುಗಳು,<br/>ಪ್ರಾಣಲಿಂಗ ಸಂಬಂಧದ ಯೋಗವನಿವರೆತ್ತ ಬಲ್ಲರು?<br/>ತಮ್ಮಂಗದಮೇಲೆ ಲಿಂಗವಿದ್ದು<br/>ಅನ್ಯಮತನಾಚರಿಸುವ ಕುನ್ನಿಗಳಿಗೆ<br/>ಪ್ರಾಣಲಿಂಗ ಸಂಬಂಧವೆಲ್ಲಿಯದೋ?ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}