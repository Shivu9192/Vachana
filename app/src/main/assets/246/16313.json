{
    "id": "/16313", 
    "vachana": "ಆಶಾಪಾಶವೆಂಬ ಆಧಿವ್ಯಾದಿ ಅಂಡಲೆವುತ್ತಿಪ್ಪವು ನೋಡಾ.\nದೋಷ ದುರ್ಗುಣವೆಂಬ \n  ದುಃಖ\nಪೀಡಿಸುತಿಪ್ಪವು ನೋಡಾ.\nಸಕಲ ಕರಣಂಗಳೆಂಬ ಖಾಸದ \n  ಹಿಡಿದು\nಕಳವಳಿಸುತಿಪ್ಪವು ನೋಡ.\nಈಶ್ವರೋವಾಚವ ನುಡಿದುಕೊಂಡು ನಡೆವರೆ ನಾಚದ\nಪಾಷಂಡಿ ವೇಷಧಾರಿ ಪಶುಗಳು,\nಪ್ರಾಣಲಿಂಗ ಸಂಬಂಧದ ಯೋಗವನಿವರೆತ್ತ ಬಲ್ಲರು?\nತಮ್ಮಂಗದಮೇಲೆ ಲಿಂಗವಿದ್ದು\nಅನ್ಯಮತನಾಚರಿಸುವ ಕುನ್ನಿಗಳಿಗೆ\nಪ್ರಾಣಲಿಂಗ ಸಂಬಂಧವೆಲ್ಲಿಯದೋ?ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}