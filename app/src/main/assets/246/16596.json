{
    "id": "/16596", 
    "vachana": "ನೀರ ಮೂಡೆಯ ಕಟ್ಟಿ,\nಬಯಲಿಗೆ ಬಲೆಯ ಬೀಸಬಹುದೇ ಅಯ್ಯ?\nಉರಿಗೆ ಅರಗ ತೋರಿ,\nಗಾಳಿಗೆ ಸೊಡರ ಹಿಡಿಯಬಹುದೇ ಅಯ್ಯ?\nಮಳಲಗೋಡೆಯನಿಕ್ಕಿ, ಮಂಜ ಮನೆಯ ಮಾಡಿದರೆ\nಸ್ಥಿರವಾಗಬಲ್ಲುದೇ ಅಯ್ಯ?\nಹಲವು ಮುಖದಲ್ಲಿ ಜಿನುಗುವ \n  ಮನದಲ್ಲಿ\nಶಿವನ ನೆನಹ ಕರಿಗೊಳಿಸಬಹುದೇ? ಬಾರದಾರಿಗೂ.\nಇದು ಕಾರಣ,\nಬಹುಮುಖದ ಮನವ,\nಶುದ್ಧ ಸುಜ್ಞಾನ ಸದ್ಭೋಧೆಯಿಂದ ಏಕಮುಖವ ಮಾಡಿ,\nಆ ಮನವ ಮಹಾಲಿಂಗ ಪದದಲ್ಲಿ ಸಂಯೋಗವ ಮಾಡಿ,\nಮನೋಭ್ರಾಂತಿಯನಳಿದ ನಿಭ್ರಾಂತನ\nಮಹೇಶ್ವರನೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}