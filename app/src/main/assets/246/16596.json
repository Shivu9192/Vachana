{
    "id": "16596", 
    "vachana": "<font>644<br/>ನೀರ ಮೂಡೆಯ ಕಟ್ಟಿ,<br/>ಬಯಲಿಗೆ ಬಲೆಯ ಬೀಸಬಹುದೇ ಅಯ್ಯ?<br/>ಉರಿಗೆ ಅರಗ ತೋರಿ,<br/>ಗಾಳಿಗೆ ಸೊಡರ ಹಿಡಿಯಬಹುದೇ ಅಯ್ಯ?<br/>ಮಳಲಗೋಡೆಯನಿಕ್ಕಿ, ಮಂಜ ಮನೆಯ ಮಾಡಿದರೆ<br/>ಸ್ಥಿರವಾಗಬಲ್ಲುದೇ ಅಯ್ಯ?<br/>ಹಲವು ಮುಖದಲ್ಲಿ ಜಿನುಗುವ ಭವಭಾರಿ  ಮನದಲ್ಲಿ<br/>ಶಿವನ ನೆನಹ ಕರಿಗೊಳಿಸಬಹುದೇ? ಬಾರದಾರಿಗೂ.<br/>ಇದು ಕಾರಣ,<br/>ಬಹುಮುಖದ ಮನವ,<br/>ಶುದ್ಧ ಸುಜ್ಞಾನ ಸದ್ಭೋಧೆಯಿಂದ ಏಕಮುಖವ ಮಾಡಿ,<br/>ಆ ಮನವ ಮಹಾಲಿಂಗ ಪದದಲ್ಲಿ ಸಂಯೋಗವ ಮಾಡಿ,<br/>ಮನೋಭ್ರಾಂತಿಯನಳಿದ ನಿಭ್ರಾಂತನ<br/>ಮಹೇಶ್ವರನೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}