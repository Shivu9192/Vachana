{
    "id": "16408", 
    "vachana": "<font>456<br/>ದನುಜ ಮನುಜ ದಿವಿಜರ ಅಲ್ಪಪದವಿಯನೇನೆಂದು<br/>ಅರಿಯನು ನೋಡಾ ಶರಣನು.<br/>ಮನುಮುನಿಗಳ ಕ್ಷಣಿಕ  ಪದಗಿದವ<br/>ಬಗೆವನೇ ನಿಃಕಾಮಿ ಶರಣನು?<br/>ಕಾಮಧೇನು ಗೀಮಧೇನು ಕಲ್ಪತರು ಗಿಲ್ಪತರು<br/>ಚಿಂತಾಮಣಿ ಗಿಂತಾಮಣಿ ಪರುಷ  ಗಿರುಷಗಳೆಂಬ<br/>ಪ್ರಪಂಚುಗಳ ಎಣಿಸುವನೆ ನಿಭ್ರಾಂತಶರಣನು?<br/>ಇಹಲೋಕದ ಸುಖ, ಪರಲೋಕದ ಗತಿ ಎಂಬ<br/>ಇಹಪರವನೆಣಿಸುವನೆ ಶರಣನು?<br/>ಇಹಪರವೆಂಬ ಇದ್ದಸೆಗೆಟ್ಟು<br/>ಪರಾಪರವಸ್ತುವೇ ತಾನಾದ<br/>ಪರಮ ಪರಿಣಾಮಿ  ನೋಡಾ ಶರಣನು,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}