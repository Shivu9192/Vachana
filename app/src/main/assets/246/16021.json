{
    "id": "16021", 
    "vachana": "<font>70<br/>ಆತ್ಮನೂ ಉಂಟು, ಮಲಮಾಯಾ ಕರ್ಮಂಗಳೂ ಉಂಟು;<br/>ಶಿವನೂ ಉಂಟು ಎಂದಡೆ,<br/>ಶಿವನೇನು ಪರಿಪೂರ್ಣನೋ ಖಂಡಿತನೋ?<br/>ಶಿವನೇನು ಕಿಂಚಿಜ್ಞನೋ ಸರ್ವಜ್ಞನೋ?<br/>ಶಿವನು ಪರಿಪೂರ್ಣನಾದಡೆ,<br/>ಮಲಮಾಯಾ ಕರ್ಮಂಗಳಿದ್ದೆಡೆಯಾವುದು ಹೇಳಾ.<br/>ಖಂಡಿತನೆಂಬೆಯಾ ಶಿವನೊಂದು ಮೂಲೆಯಲ್ಲಿಪ್ಪನೆ?<br/>ಸರ್ವವ್ಯಾಪಕನೆಂಬುದು ಹುಸಿಯೆ? ಸರ್ವಜ್ಞನೆಂಬುದು ಹುಸಿಯೆ?<br/>ಆದಡೆ ಕಿಂಚಿಜ್ಞನೆನ್ನು. ಕಿಂಚಿಜ್ಞನೆಂಬ ಶಾಸ್ತ್ರವುಂಟೇ?<br/>ಪರಿಪೂರ್ಣಸರ್ವಮಯವಾದ ವಸ್ತು  ನೀನೊಬ್ಬನೆಯಾಗಿ<br/>ಪ್ರತಿಯಿಲ್ಲದಪ್ರತಿಮ ನೀನೇ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}