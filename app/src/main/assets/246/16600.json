{
    "id": "16600", 
    "vachana": "ಉದಯ ಮುಖದ ಪ್ರಸಾದ ಸದಮಲದ ಬೆಳಗೇ\nಸದ್ರೂಪವಾಗಿ ಸರ್ವಾಂಗವನೊಳಕೊಂಡಿತ್ತು ನೋಡಾ.\nಆ ಪ್ರಸಾದ ಸರ್ವಾಂಗವನೊಳಕೊಂಡು ಮೂರ್ತಿಯಾಗಿ\nಆ ಪ್ರಸಾದವೆ ತದಾಕಾರವಾಗಿ ನಿಲ್ಲಲು,\nಆ ಪ್ರಸಾದದೊಳಗೆ ಆ \n  ಬಯಲಾಯಿತ್ತು ನೋಡಾ.\nಮಧ್ಯಾಹ್ನ ಮುಖದ ಪ್ರಸಾದ\nಶುದ್ಧ ಸ್ವಯಂಜ್ಯೋತಿ ಚಿದ್ರೂಪವಾಗಿ ಮನವನೊಳಕೊಂಡಿತ್ತು.\nಆ ಪ್ರಸಾದದಲ್ಲಿ ಆ ಮನ ಬಯಲಾಯಿತ್ತು ನೋಡಾ.\nಅಸ್ತಮಯ ಮುಖದ ಪ್ರಸಾದ ಪ್ರಸನ್ನಿಕೆ\nಶತಕೋಟಿ \n  ಸೂರ್ಯರ ಉದಯದಂತೆ\nಆನಂದ ಸ್ವರೂಪವಾಗಿ ಪ್ರಜ್ವಲಿಸುತ್ತಿದೆ ನೋಡಾ.\nಆ ಪ್ರಸಾದವೆನ್ನ ಭಾವವ ನುಂಗಿತ್ತಾಗಿ,\nಭಾವ ಬಯಲಾಯಿತ್ತು ನೋಡಾ.\nಭಾವ ಬಯಲಾಯಿತ್ತಾಗಿ,\nಆ ಪ್ರಸಾದ \n  ಪ್ರಸಾದತ್ವನೆಯ್ದಿ,\nನಿರ್ವಯಲಾಯಿತ್ತು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}