{
    "id": "6600", 
    "vachana": "<font>648<br/>ಉದಯ ಮುಖದ ಪ್ರಸಾದ ಸದಮಲದ ಬೆಳಗೇ<br/>ಸದ್ರೂಪವಾಗಿ ಸರ್ವಾಂಗವನೊಳಕೊಂಡಿತ್ತು ನೋಡಾ.<br/>ಆ ಪ್ರಸಾದ ಸರ್ವಾಂಗವನೊಳಕೊಂಡು ಮೂರ್ತಿಯಾಗಿ<br/>ಆ ಪ್ರಸಾದವೆ ತದಾಕಾರವಾಗಿ ನಿಲ್ಲಲು,<br/>ಆ ಪ್ರಸಾದದೊಳಗೆ ಆ ಅಂಗ  ಬಯಲಾಯಿತ್ತು ನೋಡಾ.<br/>ಮಧ್ಯಾಹ್ನ ಮುಖದ ಪ್ರಸಾದ<br/>ಶುದ್ಧ ಸ್ವಯಂಜ್ಯೋತಿ ಚಿದ್ರೂಪವಾಗಿ ಮನವನೊಳಕೊಂಡಿತ್ತು.<br/>ಆ ಪ್ರಸಾದದಲ್ಲಿ ಆ ಮನ ಬಯಲಾಯಿತ್ತು ನೋಡಾ.<br/>ಅಸ್ತಮಯ ಮುಖದ ಪ್ರಸಾದ ಪ್ರಸನ್ನಿಕೆ<br/>ಶತಕೋಟಿ ಸೋಮ  ಸೂರ್ಯರ ಉದಯದಂತೆ<br/>ಆನಂದ ಸ್ವರೂಪವಾಗಿ ಪ್ರಜ್ವಲಿಸುತ್ತಿದೆ ನೋಡಾ.<br/>ಆ ಪ್ರಸಾದವೆನ್ನ ಭಾವವ ನುಂಗಿತ್ತಾಗಿ,<br/>ಭಾವ ಬಯಲಾಯಿತ್ತು ನೋಡಾ.<br/>ಭಾವ ಬಯಲಾಯಿತ್ತಾಗಿ,<br/>ಆ ಪ್ರಸಾದ ನಿರ್ಭಾವ  ಪ್ರಸಾದತ್ವನೆಯ್ದಿ,<br/>ನಿರ್ವಯಲಾಯಿತ್ತು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}