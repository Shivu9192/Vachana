{
    "id": "/16212", 
    "vachana": "ಕಡೆಯಲ್ಲಿ ಮೊದಲಲ್ಲಿ ಸುವರ್ಣವೊಂದಲ್ಲದೇ ಬೇರಿಲ್ಲ ಕಾಣಿರೋ.\nಬಂಗಾರ ಪ್ರಕೃತಿಯಿಂದ ಬೇರಿಟ್ಟು ತೋರಿತ್ತು ಎಂದಡೆ\nಬೇರಾಗಬಲ್ಲುದೆ ಅಯ್ಯ\nಶುದ್ಧ ಪರಮಾತ್ಮ ತಾನೆ ಒಂದೆರಡಾಗಿ\nಜೀವ ಪರಮನೆಂದು ತೋರಿತ್ತೆಂದಡೆ\nಆವಾಗ ಜೀವ, ಆವಾಗ ಪರಮನೆಂಬ ಭೇದವನರಿಯದೆ\nಅರೆ ಮರುಳಾದಿರಲ್ಲ.\nದೇಹಭಾವದ ಉಪಾಧಿವುಳ್ಳನ್ನಕ್ಕರ ಜೀವನು;\nದೇಹಭಾವದ \n  ಶಿವಭಾವದಲ್ಲಿ ಅಳಿದ ಬಳಿಕ\nಜೀವನೆಂಬವನು ಪರಮನೆಂಬವನು ತೀವಿ\nಪರಿಪೂರ್ಣ ಪರವಸ್ತು ತಾನೇ ತಾನೆಂಬಾತ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭು ತಾನೇ ಕಾಣಿರೋ.\n"
}