{
    "id": "16212", 
    "vachana": "<font>260<br/>ಕಡೆಯಲ್ಲಿ ಮೊದಲಲ್ಲಿ ಸುವರ್ಣವೊಂದಲ್ಲದೇ ಬೇರಿಲ್ಲ ಕಾಣಿರೋ.<br/>ಬಂಗಾರ ಪ್ರಕೃತಿಯಿಂದ ಬೇರಿಟ್ಟು ತೋರಿತ್ತು ಎಂದಡೆ<br/>ಬೇರಾಗಬಲ್ಲುದೆ ಅಯ್ಯ<br/>ಶುದ್ಧ ಪರಮಾತ್ಮ ತಾನೆ ಒಂದೆರಡಾಗಿ<br/>ಜೀವ ಪರಮನೆಂದು ತೋರಿತ್ತೆಂದಡೆ<br/>ಆವಾಗ ಜೀವ, ಆವಾಗ ಪರಮನೆಂಬ ಭೇದವನರಿಯದೆ<br/>ಅರೆ ಮರುಳಾದಿರಲ್ಲ.<br/>ದೇಹಭಾವದ ಉಪಾಧಿವುಳ್ಳನ್ನಕ್ಕರ ಜೀವನು;<br/>ದೇಹಭಾವದ ಉಪಾಧಿ  ಶಿವಭಾವದಲ್ಲಿ ಅಳಿದ ಬಳಿಕ<br/>ಜೀವನೆಂಬವನು ಪರಮನೆಂಬವನು ತೀವಿ<br/>ಪರಿಪೂರ್ಣ ಪರವಸ್ತು ತಾನೇ ತಾನೆಂಬಾತ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭು ತಾನೇ ಕಾಣಿರೋ.</font>"
}