{
    "id": "16507", 
    "vachana": "<font>555<br/>ಕಾಯವೆಂಬ ಕೆರೆಗೆ,<br/>ತನುವೆಂಬ ಏರಿ, ಮನವೆಂಬ ಕಟ್ಟೆಯ ಕಟ್ಟಿ,<br/>ದೃಢವೆಂಬ ತೂಬನಿಕ್ಕಬೇಕಯ್ಯ.<br/>ಆನಂದವೆಂಬ ಜಲವ ತುಂಬಿ,<br/>ಸ್ವಾನುಭಾವವೆಂಬ ಸೋಪಾನವ ಮಾಡಬೇಕಯ್ಯ.<br/>ಆ ಕೆರೆಯ ಏರಿಯ ಮೇಲೆ, ಆಚಾರವೆಂಬ ವೃಕ್ಷವ ಬೆಳೆಸಿ,<br/>ಅರುಹೆಂಬ ಹೂವ, ಅದ್ವೆ ೈತವೆಂಬ ಹಸ್ತದಿಂದ ಕುಯಿದು<br/>ಅನುಪಮಲಿಂಗಕ್ಕೆ, ಪೂಜಿಸಬಲ್ಲರೆ ಲಿಂಗಾರ್ಚಕರೆಂಬೆ.<br/>ಈ ಭೇದವನರಿಯದೆ, ಹುಸಿಯನೆ ಪೂಜಿಸಿ,<br/>ಗಸಣೆಗೊಳಗಾದ ಪಿಸುಣಿಗಳ<br/>ಲಿಂಗಪೂಜಕರೆಂತೆಂಬೆನಯ್ಯಾ?ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}