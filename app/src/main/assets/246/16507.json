{
    "id": "/16507", 
    "vachana": "ಕಾಯವೆಂಬ ಕೆರೆಗೆ,\nತನುವೆಂಬ ಏರಿ, ಮನವೆಂಬ ಕಟ್ಟೆಯ ಕಟ್ಟಿ,\nದೃಢವೆಂಬ ತೂಬನಿಕ್ಕಬೇಕಯ್ಯ.\nಆನಂದವೆಂಬ ಜಲವ ತುಂಬಿ,\nಸ್ವಾನುಭಾವವೆಂಬ ಸೋಪಾನವ ಮಾಡಬೇಕಯ್ಯ.\nಆ ಕೆರೆಯ ಏರಿಯ ಮೇಲೆ, ಆಚಾರವೆಂಬ ವೃಕ್ಷವ ಬೆಳೆಸಿ,\nಅರುಹೆಂಬ ಹೂವ, ಅದ್ವೆ ೈತವೆಂಬ ಹಸ್ತದಿಂದ ಕುಯಿದು\nಅನುಪಮಲಿಂಗಕ್ಕೆ, ಪೂಜಿಸಬಲ್ಲರೆ ಲಿಂಗಾರ್ಚಕರೆಂಬೆ.\nಈ ಭೇದವನರಿಯದೆ, ಹುಸಿಯನೆ ಪೂಜಿಸಿ,\nಗಸಣೆಗೊಳಗಾದ ಪಿಸುಣಿಗಳ\nಲಿಂಗಪೂಜಕರೆಂತೆಂಬೆನಯ್ಯಾ?ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}