{
    "id": "16638", 
    "vachana": "ಕ್ರಿಯಾಸ್ವರೂಪವೇ ಲಿಂಗವೆಂದು,\nಜ್ಞಾನಸ್ವರೂಪವೇ ಜಂಗಮವೆಂದು,\nಜ್ಞಾನಸ್ವರೂಪವಪ್ಪ ಜಂಗಮದ ಪ್ರಸನ್ನೇತಿ ಪ್ರಸಾದ\nಲಿಂಗಕ್ಕೆ ಜೀವಕಳೆಯೆಂದೆ.\nಜ್ಯೋತಿ ಕರ್ಪೂರವ ನೆರೆದಂತೆ, \n  ಲಿಂಗದಲ್ಲಡಗಿತ್ತು.\nದೀಪ ದೀಪವ ಬೆರಸಿದಂತೆ ಪ್ರಾಣ ಜಂಗಮದಲ್ಲಿ ಅಡಗಿತ್ತು.\nಈ ಕ್ರಿಯಾ ಜ್ಞಾನ ಭಾವ ನಿರವಯವಾದವಾಗಿ\nಲಿಂಗವೆನ್ನೆ, ಜಂಗಮವೆನ್ನೆ ಪ್ರಸಾದವೆನ್ನೆ\nಇದುಕಾರಣ,\nಕೊಟ್ಟೆನೆಂಬುದೂ ಇಲ್ಲ, ಕೊಂಡೆನೆಂಬುದೂ ಇಲ್ಲ.\nಕೊಡುವುದು \n  ಎರಡೂ ನಿರ್ಲೇಪವಾದ ಬಳಿಕ\nನಾನೆಂಬುದೂ ನೀನೆಂಬುದೂ,\nಏನು ಏನುಯೆಂಬೂದಕ್ಕೆ ತೆರಹಿಲ್ಲದೆ,\nಪರಿಪೂರ್ಣ ಸರ್ವಮಯನಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}