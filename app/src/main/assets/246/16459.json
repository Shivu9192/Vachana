{
    "id": "16459", 
    "vachana": "ಊಟದ ದೆಸೆಯಿಂದ ಹೆಚ್ಚಿ\nಉಡಿಗೆ ತೊಡಿಗೆಯ ಮೇಲೆ ಮೆರೆವಾತನನು ಕಂಡು,\nರೂಪು ಲಾವಣ್ಯ ಸುಖಭೋಗಿಗಳೆಂಬರಯ್ಯ.\nಈ ಲೋಕದ ಮಾನವರು ಸುಖಿಗಳಾದರೆ\nತನುವ ತಾಪತ್ರಯಾದಿಗಳು ಮುಟ್ಟಬಲ್ಲವೆ?\nಮಾಯಾ ಮೋಹವೆಂಬ ಮೊಲನಾಗರು\nಹಿಡಿದು ಬಿಡದು ನೋಡಾ.\nಸುಖಿ ಸುಖಿಗಳೆಂಬ ಈ ಲೋಕದ\nಕಾಕುವಿಚಾರವನೇನೆಂಬೆನಯ್ಯ?.\nಭಕ್ತಿಯೇ ರೂಪು, ನಿತ್ಯವೇ ಲಾವಣ್ಯ, ಮುಕ್ತ್ಯಂಗನೆಯ ಕೂಡಿ\nಸುಖಿಸುವುದೇ ಸುಖ.\nಲಿಂಗಭೋಗೋಪಭೋಗಿಯಾದ ಪ್ರಸಾದ ಭೋಗವೇ ಭೋಗ.\nಇಂತಪ್ಪ ನಿರಂಗಸಂಗಿಗಳು ಅವಲೋಕದಲ್ಲಿಯೂ ಇಲ್ಲ ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}