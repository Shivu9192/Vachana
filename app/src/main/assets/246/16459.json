{
    "id": "16459", 
    "vachana": "<font>507<br/>ಊಟದ ದೆಸೆಯಿಂದ ಹೆಚ್ಚಿ<br/>ಉಡಿಗೆ ತೊಡಿಗೆಯ ಮೇಲೆ ಮೆರೆವಾತನನು ಕಂಡು,<br/>ರೂಪು ಲಾವಣ್ಯ ಸುಖಭೋಗಿಗಳೆಂಬರಯ್ಯ.<br/>ಈ ಲೋಕದ ಮಾನವರು ಸುಖಿಗಳಾದರೆ<br/>ತನುವ ತಾಪತ್ರಯಾದಿಗಳು ಮುಟ್ಟಬಲ್ಲವೆ?<br/>ಮಾಯಾ ಮೋಹವೆಂಬ ಮೊಲನಾಗರು<br/>ಹಿಡಿದು ಬಿಡದು ನೋಡಾ.<br/>ಸುಖಿ ಸುಖಿಗಳೆಂಬ ಈ ಲೋಕದ<br/>ಕಾಕುವಿಚಾರವನೇನೆಂಬೆನಯ್ಯ?.<br/>ಭಕ್ತಿಯೇ ರೂಪು, ನಿತ್ಯವೇ ಲಾವಣ್ಯ, ಮುಕ್ತ್ಯಂಗನೆಯ ಕೂಡಿ<br/>ಸುಖಿಸುವುದೇ ಸುಖ.<br/>ಲಿಂಗಭೋಗೋಪಭೋಗಿಯಾದ ಪ್ರಸಾದ ಭೋಗವೇ ಭೋಗ.<br/>ಇಂತಪ್ಪ ನಿರಂಗಸಂಗಿಗಳು ಅವಲೋಕದಲ್ಲಿಯೂ ಇಲ್ಲ ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}