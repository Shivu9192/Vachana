{
    "id": "/16186", 
    "vachana": "ಪರುಷ ಸೋಂಕಲು\nಅವಲೋಕದ ಗುಣ ಕೆಟ್ಟು ಚಿನ್ನವಾಗದಿಹುದೆ?\nಹಲವು ತೃಣಂಗಳೆಲ್ಲವು\nಅಗ್ನಿಯ ಮುಟ್ಟಲು ಭಸ್ಮವಾಗದಿಹವೆ?\nಹಳ್ಳಕೊಳ್ಳದ ನೀರೆಲ್ಲಾ ಬಂದು\nಅಂಬುಧಿಯನೆಯ್ದಿ ಅಂಬುಧಿಯಪ್ಪುದು ತಪ್ಪದು ನೋಡಾ.\nಹಲವು ವರ್ಣದ ಪದಾರ್ಥವನೆಲ್ಲವ ತಂದು\nಶಿವಲಿಂಗಾರ್ಪಣವ ಮಾಡಲು\nಆ ಪದಾರ್ಥದ ಪೂರ್ವಾಶ್ರಯವಳಿದು\nಪ್ರಸಾದವಪ್ಪುದು ತಪ್ಪದು ನೋಡಾ.\nಆ ಪ್ರಸಾದವ ಕೊಂಬ ಪ್ರಸಾದಿ ಪವಿತ್ರಕಾಯನು ನೋಡಾ.\nಆತನು ಶುದ್ಧ ನಿರ್ಮಲನು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}