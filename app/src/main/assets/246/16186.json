{
    "id": "16186", 
    "vachana": "<font>234<br/>ಪರುಷ ಸೋಂಕಲು<br/>ಅವಲೋಕದ ಗುಣ ಕೆಟ್ಟು ಚಿನ್ನವಾಗದಿಹುದೆ?<br/>ಹಲವು ತೃಣಂಗಳೆಲ್ಲವು<br/>ಅಗ್ನಿಯ ಮುಟ್ಟಲು ಭಸ್ಮವಾಗದಿಹವೆ?<br/>ಹಳ್ಳಕೊಳ್ಳದ ನೀರೆಲ್ಲಾ ಬಂದು<br/>ಅಂಬುಧಿಯನೆಯ್ದಿ ಅಂಬುಧಿಯಪ್ಪುದು ತಪ್ಪದು ನೋಡಾ.<br/>ಹಲವು ವರ್ಣದ ಪದಾರ್ಥವನೆಲ್ಲವ ತಂದು<br/>ಶಿವಲಿಂಗಾರ್ಪಣವ ಮಾಡಲು<br/>ಆ ಪದಾರ್ಥದ ಪೂರ್ವಾಶ್ರಯವಳಿದು<br/>ಪ್ರಸಾದವಪ್ಪುದು ತಪ್ಪದು ನೋಡಾ.<br/>ಆ ಪ್ರಸಾದವ ಕೊಂಬ ಪ್ರಸಾದಿ ಪವಿತ್ರಕಾಯನು ನೋಡಾ.<br/>ಆತನು ಶುದ್ಧ ನಿರ್ಮಲನು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}