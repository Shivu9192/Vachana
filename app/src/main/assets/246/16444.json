{
    "id": "/16444", 
    "vachana": "ಇಚ್ಛಾಶಕ್ತಿ ತನ್ನ ಗರ್ಭದಲ್ಲಿ ಈರೇಳುಲೋಕವ ಹೆತ್ತಳು ನೋಡಾ.\nಆ ಲೋಕಾಧಿಲೋಕಂಗಳೊಳಗೆ ತಾನೇಕಾಕಿಯಾಗಿ\nಆ ಲೋಕದ ಉತ್ಪತ್ತಿ ಸ್ಥಿತಿ ಪ್ರಳಯಕ್ಕೊಳಗಾಗದೆ\nನಿತ್ಯಳಾಗಿಪ್ಪಳು ನೋಡಾ.\nಆ ಇಚ್ಛಾಶಕ್ತಿ ನಿಶ್ಚಿಂತನ ನೆರೆದು\nನಿರಾಳವಾದುದು ತಾನೆಂದು ಕಂಡಾತನ[ನು]\nಸರ್ವಜ್ಞ ಶರಣೆನೆಂಬೆನು.\nಆತನ ಅಲ್ಲಮಪ್ರಭುವೆಂಬೆನು.\nಆ ಪರಮ ನಿರಂಜನಪ್ರಭುವಿಗೆ\nನಮೋ ನಮೋಯೆಂದು ಬದುಕಿದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}