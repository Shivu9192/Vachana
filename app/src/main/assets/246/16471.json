{
    "id": "16471", 
    "vachana": "<font>519<br/>ಕಲ್ಲ ಶರೀರವ ಧರಿಸಿ ಶಿಲಾಭೋಗಕ್ಕೆ ಬಂದವರು ಕೆಲಬರು:<br/>ಕಾಯಕಂಥೆಯ ತೊಟ್ಟು  ಕರ್ಮಭೋಗಕ್ಕೆ ಬಂದವರು ಕೆಲಬರು.<br/>ಕಲ್ಲಕಂಥೆಯ ತೊಟ್ಟು  ಲಿಂಗವೆನಿಸಿಕೊಂಡು<br/>ಕಾಯಕಂಥೆಯ ತೊಟ್ಟು  ಜಂಗಮವೆನಿಸಿಕೊಂಡು<br/>ಲೋಗರ ಉಪಚಾರಕ್ಕೆ ಬಂದ ಭೋಗರುದ್ರರೆಲ್ಲ<br/>ಆಗು ಹೋಗಿಂಗೆ ಗುರಿ ನೋಡಾ.<br/>ಅದೇನು ಕಾರಣವೆಂದರೆ:<br/>ತಮ್ಮಾದಿಯ ಶಿವತತ್ವವ ಭೇದಿಸಿ ಘನಲಿಂಗಪದಸ್ಥರು<br/>ತಾವೆಂದೆರಿಯದೆ,<br/>ಶಿವಪದಕ್ಕೆ ಅನ್ಯವಾದ ಗಣೇಶ್ವರಪದವೆಂಬ ಗರ್ವಪರ್ವತವಡರಿ<br/>ಕೆಟ್ಟರು ನೋಡ, ತಮ್ಮ ನಿಜಪದವನರಿಯದೆ.<br/>ಇದು ಕಾರಣ,<br/>ಮಹಾಲಿಂಗಗುರು ಶಿವಸಿದ್ಧೇಶ್ವರಪ್ರಭುವೆಂಬ<br/>ನಿಜಲಿಂಗಜಂಗಮವೊಂದಾದ ಪದವು[ಈ] ಒಂದರ ಹಾದಿಯದಲ್ಲ ಬಿಡಾ, ಮರುಳೇ.</font>"
}