{
    "id": "/16105", 
    "vachana": "ಆಡಿನ ಶಿರದಮೇಲೆ ಕುಣಿದಾಡುವ ಕೋಡಗ\nಮಾರುತನ ಕೂಡೆ ಉಡುವ ಹಡೆಯಿತ್ತು ನೋಡಾ.\nಉಡುವಿನ ನಾಲಗೆಯಲ್ಲಿ \n  ಹರಿ\nಸುರ ಮನು ಮುನಿಗಳು ಅಡಗಿದರು.\nಇವರೆಲ್ಲರ ಯಜನಾದಿಕೃತ್ಯಂಗಳು\nಉಡುವಿನ ಕಾಲಿನಲ್ಲಿ ಅಡಗಿದವು.\nತ್ರಿಜಗವೆಲ್ಲವು ಹೀಂಗೆ ಪ್ರಳಯದಲ್ಲಿ ಮುಳುಗಿದೆಯಲ್ಲ.\nಉಡುವಿನ ನಾಲಗೆ ಕೊಯಿದು,\nಕುಣಿದಾಡುವ ಕೋಡಗನ ಕಾಲಮುರಿದು,\nಅಜಪಶುವ ಕೊಂದು, ಅಗ್ನಿಯಲ್ಲಿ ಸುಟ್ಟು ಭಸ್ಮವಮಾಡಬಲ್ಲಾತನ\nಜನನಮರಣ ವಿರಹಿತನೆಂಬೆ, ತ್ರಿಜಗಾಧಿಪತಿಗಳಿಗೆ ಒಡೆಯನೆಂಬೆ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}