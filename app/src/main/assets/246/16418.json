{
    "id": "16418", 
    "vachana": "ಕಬ್ಬಿನ ಹೊರಗಣ ಸೋಗೆಯ ಮೆದ್ದು\nಪರಿಣಾಮಿಸುವ ಪಶುವಿನಂತೆ,\nಹೊರವೇಷವ ಹಲ್ಲಣಿಸಿಕೊಂಡು\nಈಶ್ವರೋವಾಚದ ನುಡಿಯ ನುಡಿದು\nಬಲ್ಲವರೆನಿಸಿಕೊಳಬಹುದಲ್ಲದೆ,\nಈಶ್ವರನ ನಿಲವ ಈ ಉಪಚಾರದಲ್ಲಿ ಕಾಣಬಹುದೆ?\nಕಾಣಬಾರದು ಕಾಣಿರಯ್ಯ.\nಕಬ್ಬ ಕಡಿದು ಒಳಗಣ ಮಧುರವ ಸ್ವೀಕರಿಸುವ ಮದಗಜದಂತೆ\nಅಂತರಂಗದ ನಿಳಯದಲಿ ನಿಜವ ಕಂಡು ನಿವಾಸಿಗಳಾಗಿ\nಚಿದಂಗ ಚಿತ್ಪ್ರಾಣ ಚಿಚ್ಛಕ್ತಿ ಚಿದಾಕಾಶವೆನಿಸುವ\nಚಿದ್ಫ ್ರಹವೇ ಸ್ಥಳಕುಳವೆಂದರಿದು ಸುಳಿಯಬಲ್ಲರೆ ಸ್ಥಲಜ್ಞರೆಂಬೆ.\nಉಳಿದವರೆಲ್ಲಾ ಹುಸಿ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}