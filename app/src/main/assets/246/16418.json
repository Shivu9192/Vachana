{
    "id": "6418", 
    "vachana": "<font>466<br/>ಕಬ್ಬಿನ ಹೊರಗಣ ಸೋಗೆಯ ಮೆದ್ದು<br/>ಪರಿಣಾಮಿಸುವ ಪಶುವಿನಂತೆ,<br/>ಹೊರವೇಷವ ಹಲ್ಲಣಿಸಿಕೊಂಡು<br/>ಈಶ್ವರೋವಾಚದ ನುಡಿಯ ನುಡಿದು<br/>ಬಲ್ಲವರೆನಿಸಿಕೊಳಬಹುದಲ್ಲದೆ,<br/>ಈಶ್ವರನ ನಿಲವ ಈ ಉಪಚಾರದಲ್ಲಿ ಕಾಣಬಹುದೆ?<br/>ಕಾಣಬಾರದು ಕಾಣಿರಯ್ಯ.<br/>ಕಬ್ಬ ಕಡಿದು ಒಳಗಣ ಮಧುರವ ಸ್ವೀಕರಿಸುವ ಮದಗಜದಂತೆ<br/>ಅಂತರಂಗದ ನಿಳಯದಲಿ ನಿಜವ ಕಂಡು ನಿವಾಸಿಗಳಾಗಿ<br/>ಚಿದಂಗ ಚಿತ್ಪ್ರಾಣ ಚಿಚ್ಛಕ್ತಿ ಚಿದಾಕಾಶವೆನಿಸುವ<br/>ಚಿದ್ಫ ್ರಹವೇ ಸ್ಥಳಕುಳವೆಂದರಿದು ಸುಳಿಯಬಲ್ಲರೆ ಸ್ಥಲಜ್ಞರೆಂಬೆ.<br/>ಉಳಿದವರೆಲ್ಲಾ ಹುಸಿ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}