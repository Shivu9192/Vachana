{
    "id": "16607", 
    "vachana": "ತನ್ನ ಹೃದಯಕ್ಕೆ ಲಿಂಗದ ಹೃದಯ,\nತನ್ನ ಶ್ರೋತ್ರಕ್ಕೆ ಲಿಂಗದ ಶ್ರೋತ್ರ,\nತನ್ನ ನೇತ್ರಕ್ಕೆ ಲಿಂಗದ ನೇತ್ರ,\nತನ್ನ ತ್ವಕ್ಕಿಗೆ ಲಿಂಗದ ತ್ವಕ್ಕು,\nತನ್ನ ನಾಸಿಕಕ್ಕೆ ಲಿಂಗದ ನಾಸಿಕ,\nತನ್ನ ಜಿಹ್ವೆಗೆ ಲಿಂಗದ \n  ಪ್ರತಿರೂಪಕವಾಗಿರ್ದ ಬಳಿಕ,\nಅಂಗವಿದೆಂದು, ಲಿಂಗವಿದೆಂದು,\nಬೇರಿಟ್ಟು ನುಡಿಯಲುಂಟೇ ಅಯ್ಯ?.\nಶರಣನೇ ಲಿಂಗ; ಲಿಂಗವೇ ಶರಣ.\nಇವೆರಡಕ್ಕೂ ಭಿನ್ನವೆಲ್ಲಿಯದೋ ಒಂದೆಯಾದ ವಸ್ತುವಿಂಗೆ?,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}