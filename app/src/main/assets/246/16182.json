{
    "id": "/16182", 
    "vachana": "ರೂಪಾಗಿ ಬಂದ ಪದಾರ್ಥವ\nಕಾಯದ ಕೈಯಲ್ಲಿ ಇಷ್ಟಲಿಂಗಕ್ಕೆ ಕೊಟ್ಟು\nಶುದ್ಧ ಪ್ರಸಾದವ ಕೊಂಡು\nಸರ್ವಾಂಗಶುದ್ಧನಾದೆನು ನೋಡಾ.\nರುಚಿಯಾಗಿ ಬಂದ ಪದಾರ್ಥವ\nಮನದ ಕೈಯಲ್ಲಿ, ಜಿಹ್ವೆಯ ಮುಖದಲ್ಲಿ ಪ್ರಾಣಲಿಂಗಕ್ಕೆ ಕೊಟ್ಟು\nಸಿದ್ಧಪ್ರಸಾದಗ್ರಾಹಕನಾಗಿ\nಮನ ನಿರ್ಮಲವಾಯಿತ್ತು ನೋಡಾ.\nಪರಿಣಾಮವಾಗಿ ಬಂದ ಪದಾರ್ಥವ\nಭಾವದ ಕೈಯಲ್ಲಿ, ಹೃದಯದ ಮುಖದಲ್ಲಿ ತೃಪ್ತಿಲಿಂಗಕ್ಕೆ ಕೊಟ್ಟು\nಪ್ರಸಿದ್ಧಪ್ರಸಾದವ ಕೊಂಡು\nಶುದ್ಧಪರಮಾತ್ಮನಾದೆನು ನೋಡ.\nಈ ಕ್ರಿಯಾಜ್ಞಾನಾರ್ಪಣವಿರಬೇಕು.\nಕಾಯವು ಆತ್ಮನು ಬಯಲಾಹನ್ನಕ್ಕರ.\nಈ ಕಾಯವೂ ಜೀವವೂ ಪರತತ್ವದಲ್ಲಿ ಅಡಗದೆ,\nಬರಿಯ ವಾಗದ್ವೆ ೈತದಿಂದ ತಾನೆ ಲಿಂಗವಾದೆನೆಂದು,\nಇಷ್ಟಲಿಂಗಾರ್ಪಣವ ಬಿಡುವ ನಾಯ ಮುಖವ\nಎನಗೊಮ್ಮೆ ತೋರದಿಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}