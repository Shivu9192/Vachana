{
    "id": "16182", 
    "vachana": "<font>230<br/>ರೂಪಾಗಿ ಬಂದ ಪದಾರ್ಥವ<br/>ಕಾಯದ ಕೈಯಲ್ಲಿ ಇಷ್ಟಲಿಂಗಕ್ಕೆ ಕೊಟ್ಟು<br/>ಶುದ್ಧ ಪ್ರಸಾದವ ಕೊಂಡು<br/>ಸರ್ವಾಂಗಶುದ್ಧನಾದೆನು ನೋಡಾ.<br/>ರುಚಿಯಾಗಿ ಬಂದ ಪದಾರ್ಥವ<br/>ಮನದ ಕೈಯಲ್ಲಿ, ಜಿಹ್ವೆಯ ಮುಖದಲ್ಲಿ ಪ್ರಾಣಲಿಂಗಕ್ಕೆ ಕೊಟ್ಟು<br/>ಸಿದ್ಧಪ್ರಸಾದಗ್ರಾಹಕನಾಗಿ<br/>ಮನ ನಿರ್ಮಲವಾಯಿತ್ತು ನೋಡಾ.<br/>ಪರಿಣಾಮವಾಗಿ ಬಂದ ಪದಾರ್ಥವ<br/>ಭಾವದ ಕೈಯಲ್ಲಿ, ಹೃದಯದ ಮುಖದಲ್ಲಿ ತೃಪ್ತಿಲಿಂಗಕ್ಕೆ ಕೊಟ್ಟು<br/>ಪ್ರಸಿದ್ಧಪ್ರಸಾದವ ಕೊಂಡು<br/>ಶುದ್ಧಪರಮಾತ್ಮನಾದೆನು ನೋಡ.<br/>ಈ ಕ್ರಿಯಾಜ್ಞಾನಾರ್ಪಣವಿರಬೇಕು.<br/>ಕಾಯವು ಆತ್ಮನು ಬಯಲಾಹನ್ನಕ್ಕರ.<br/>ಈ ಕಾಯವೂ ಜೀವವೂ ಪರತತ್ವದಲ್ಲಿ ಅಡಗದೆ,<br/>ಬರಿಯ ವಾಗದ್ವೆ ೈತದಿಂದ ತಾನೆ ಲಿಂಗವಾದೆನೆಂದು,<br/>ಇಷ್ಟಲಿಂಗಾರ್ಪಣವ ಬಿಡುವ ನಾಯ ಮುಖವ<br/>ಎನಗೊಮ್ಮೆ ತೋರದಿಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}