{
    "id": "16312", 
    "vachana": "<font>360<br/>ಊರನಾಶ್ರಯಿಸುವನೆ ಉಪಜೀವಿಗಳಂತೆ?<br/>ಕಾಡನಾಶ್ರಯಿಸುವನೆ ಕರಡಿಯಂತೆ?<br/>ಊರನಾಶ್ರಯಿಸುವನಲ್ಲ, ಕಾಡಾನಶ್ರಯಿಸುವನೂ ಅಲ್ಲ ನೋಡಾ.<br/>ಊರಾವುದು ಕಾಡುವುದು ಎಂದರಿಯದೆ<br/>ಕಳವಳಿಸುತ್ತಿಪ್ಪರು ನೋಡಾ.<br/>ಊರೆಂದರೆ:ಮಾಯಾಸಂಬಂಧವಾದ ಪಂಚಭೌತಿಕ ಗ್ರಾಮ.<br/>ಕಾಡೆಂದರೆ:ಆ ಕಾಯವನಾಶ್ರಯಿಸಿಕೊಂಡಿಪ್ಪ<br/>ಸಕಲ ಕರಣಂಗಳು ಕಾಣಮರುಳೆ.<br/>ಕಾಯದ ಕರಣಂಗಳಿಗೆ ವಶಗತವಾಗಿರ್ದು<br/>ಊರಿಗೆ ಹೊರಗಾಗಿದ್ದೆನೆಂಬ ಉಪಜೀವಿಗಳನೇನೆಂಬೆನಯ್ಯ?<br/>ಇದುಕಾರಣ ನಿಮ್ಮ ಶರಣರು<br/>ಕಾಯವನು ಜೀವವನು ಕರಣವನು<br/>ಕೇವಲ ಪರಂಜ್ಯೋತಿಲಿಂಗದೊಳಗೆ ಬೆರಸಿ ಬೇರಿಲ್ಲದೆ<br/>ಕಾಯವನು ಜೀವವನು ಕರಣವನು ಹೊದ್ದದೆ<br/>ಮಹಾಘನಲಿಂಗಪದದೊಳಗಿಪ್ಪರಯ್ಯ<br/>ಪ್ರಾಣಲಿಂಗ ಸಂಬಂಧಿಗಳು,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}