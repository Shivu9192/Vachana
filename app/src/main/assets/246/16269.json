{
    "id": "16269", 
    "vachana": "<font>317<br/>ಹಿರಿಯ ಕಡಲನೊಂದು ಮಂಡೂಕ  ಕುಡಿವುದ ಕಂಡೆನಯ್ಯ.<br/>ಮಂಡೂಕನ ಮಾರ್ಜಾಲ  ಹಿಡಿದಿದೆ ನೋಡಾ.<br/>ಮಾರ್ಜಾಲನ ಮೂಷಕ  ನುಂಗಿದುದ ಕಂಡೆನಯ್ಯ.<br/>ಮೂಷಕನ ಮೂವರ್ಣದ ಪಕ್ಷಿ<br/>ಹಿಡಿದು ಮೈದೋರದು ನೋಡಾ.<br/>ಇವೆಲ್ಲವ ಕೂಡಿಕೊಂಡು ಇಪ್ಪುದೊಂದು<br/>ಕೊಟ್ಟದ ಗ್ರಾಮವ ಕಂಡೆನಯ್ಯ.<br/>ಆ ಗ್ರಾಮದ ಬಾಗಿಲೊಳಗೊಬ್ಬ ಕರಿಯ ಕಬ್ಬಿಲನಿದ್ದು<br/>ಜಾಲವ ಬೀಸಿ  ಕೊಂಡೈದಾನೆ ನೋಡಾ.<br/>ಆ ಜಾಲದೊಳಗೆ ಹರಿಬ್ರಹ್ಮದೇವತಾದಿಗಳು ಸಿಕ್ಕಿ<br/>ಒದ್ದಾಡುತ್ತಿದ್ದಾರೆ ನೋಡಾ.<br/>ಆ ಜಾಲದ ಹರಿದು, ಕರಿಯ, ಕಬ್ಬಿಲನ ಕೈಕಾಲು ಕಡಿದು,<br/>ಕಿವಿ, ಮೂಗುನುತ್ತರಿಸಿಯಲ್ಲದೆ ಪ್ರಾಣಲಿಂಗಸಂಬಂಧಿಯಲ್ಲ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}