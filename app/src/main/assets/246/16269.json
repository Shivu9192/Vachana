{
    "id": "16269", 
    "vachana": "ಹಿರಿಯ ಕಡಲನೊಂದು \n  ಕುಡಿವುದ ಕಂಡೆನಯ್ಯ.\nಮಂಡೂಕನ \n  ಹಿಡಿದಿದೆ ನೋಡಾ.\nಮಾರ್ಜಾಲನ \n  ನುಂಗಿದುದ ಕಂಡೆನಯ್ಯ.\nಮೂಷಕನ ಮೂವರ್ಣದ ಪಕ್ಷಿ\nಹಿಡಿದು ಮೈದೋರದು ನೋಡಾ.\nಇವೆಲ್ಲವ ಕೂಡಿಕೊಂಡು ಇಪ್ಪುದೊಂದು\nಕೊಟ್ಟದ ಗ್ರಾಮವ ಕಂಡೆನಯ್ಯ.\nಆ ಗ್ರಾಮದ ಬಾಗಿಲೊಳಗೊಬ್ಬ ಕರಿಯ ಕಬ್ಬಿಲನಿದ್ದು\nಜಾಲವ \n  ಕೊಂಡೈದಾನೆ ನೋಡಾ.\nಆ ಜಾಲದೊಳಗೆ ಹರಿಬ್ರಹ್ಮದೇವತಾದಿಗಳು ಸಿಕ್ಕಿ\nಒದ್ದಾಡುತ್ತಿದ್ದಾರೆ ನೋಡಾ.\nಆ ಜಾಲದ ಹರಿದು, ಕರಿಯ, ಕಬ್ಬಿಲನ ಕೈಕಾಲು ಕಡಿದು,\nಕಿವಿ, ಮೂಗುನುತ್ತರಿಸಿಯಲ್ಲದೆ ಪ್ರಾಣಲಿಂಗಸಂಬಂಧಿಯಲ್ಲ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}