{
    "id": "16168", 
    "vachana": "ಭಕ್ತಾದ್ಯೆ ೈಕ್ಯಾಂತವಹ ಷಡಂಗಕ್ಕೆ\nಭಕ್ತನಂಗವೇ ಆದಿಯಾಗಿ\nಆ ಭಕ್ತಂಗೆ ಪೃಥ್ವಿಯೆ ಅಂಗವಾಗಿ\nಆ ಪೃಥ್ವಿಯ ಅಂಗವನುಳ್ಳ ಭಕ್ತನಲ್ಲಿಯೇ\nಮಾಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣ ಐಕ್ಯನಪ್ಪ\nಅಂಗಪಂಚಕವು ಗರ್ಭೀಕೃತವಾಗಿ\nಆ ಭಕ್ತನಂಗದಲ್ಲಿಯೇ ಆಚಾರಲಿಂಗಸ್ವಾಯತವಾಗಿ\nಆ ಆಚಾರಲಿಂಗದಲ್ಲಿಯೇ\nಗುರುಲಿಂಗ ಶಿವಲಿಂಗ ಜಂಗಮಲಿಂಗ ಪ್ರಸಾದಲಿಂಗ\nಮಹಾಲಿಂಗವೆನಿಸುವ\nಲಿಂಗಪಂಚಕವು ಗರ್ಭೀಕೃತವಾಗಿ\nಆಚಾರಲಿಂಗವೇ ಸರ್ವಕಾರಣವಾಗಿ\nಇಂತೀ ಷಡ್ವಿಧಲಿಂಗದಲ್ಲಿಯೇ ಬೆರಸಿ ಬೇರಿಲ್ಲದಿರಬಲ್ಲರೆ\nಭಕ್ತನೆಂಬೆನಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}