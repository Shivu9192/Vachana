{
    "id": "16117", 
    "vachana": "ಅರುಹು ತಲೆದೋರಿತೆಂದು,\nಗುರುಹಿರಿಯರ ಜರಿಯಲಾಗದಯ್ಯ.\nಗುರುವನು ಜರಿಯೆ; ಹಿರಿಯರನು ಜರಿಯೆ;\nಅದೇನು ಕಾರಣವೆಂದಡೆ;\nಗುರುವೇ ಸದ್ರೂಪು, ಲಿಂಗವೇ ಚಿದ್ರೂಪು,\nಜಂಗಮವೇ ಆನಂದಸ್ವರೂಪು.\nಇವು ಮೂರು ಬರಿಯ \n  ಸ್ವರೂಪು.\nಅವ ಜರಿಯಲುಂಟೆ?.\nನಡುವಣ ಪ್ರಕೃತಿಯ ಜರಿವುತ್ತಿಪ್ಪೆನಯ್ಯ.\nಆ ಪ್ರಕೃತಿಯ ಜರಿದರೆ\nಗುರುಹಿರಿಯರಿಗೆ ನಿಮಗೇಕೆ ದುಮ್ಮಾನವಯ್ಯ?.\nಪ್ರಕೃತಿಯೇನು ನಿಮ್ಮ ಸೊಮ್ಮೆ ಹೇಳಿರಯ್ಯ.\nಜೀವನೋಪಾಯಕ್ಕೆ ಪರಮಾರ್ಥವನಲ್ಲಾಯೆಂಬ ಪ್ರಪಂಚಿಗಳ\nಮೆಚ್ಚನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}