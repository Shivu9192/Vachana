{
    "id": "6263", 
    "vachana": "<font>311<br/>ಚಿಲುಮೆಯ ಅಗ್ಘವಣಿಯ ಕುಡಿದರೇನೋ,<br/>ಜನ್ಮದ ಮೈಲಿಗೆಯ ತೊಳೆಯದನ್ನಕ್ಕರ?<br/>ಕಾಡುಗಟ್ಟಿಯ ನೀರ  ಕುಡಿದರೇನೋ,<br/>ತನ್ನ ಕಾಡುವ ಕರಣಾದಿ ಗುಣಂಗಳ ಕಳೆದುಳಿಯದನ್ನಕ್ಕರ?<br/>ಉಳ್ಳಿ ನುಗ್ಗೆಯ ಬಿಟ್ಟರೇನೋ,<br/>ಸಂಸಾರದ ಸೊಕ್ಕಿನುಕ್ಕಮುರಿದು<br/>ಮಾಯಾದುರ್ವಾಸನೆಯ ವಿಸರ್ಜಿಸದನ್ನಕ್ಕರ?<br/>ಸಪ್ಪೆಯನುಂಡರೇನೋ<br/>ಸ್ತ್ರೀಯರ ಅಪ್ಪುಗೆ ಬಿಡದನ್ನಕ್ಕರ?<br/>ಅದೇತರ ಶೀಲ, ಅದೇತರ ವ್ರತ ಮರುಳೇ?<br/>ಅಂಗವಾಚಾರಲಿಂಗವಾಗಿ<br/>ಮನವು ಅರಿವು  ಸಂಬಂಧವಾಗಿ<br/>ಸರ್ವ ದುರ್ಭಾವ ಚರಿತ್ರವೆಲ್ಲಾ ಕೆಟ್ಟು<br/>ಸತ್ಯ ಸದ್ಭಾವ ನೆಲೆಗೊಂಡ ಸದ್ಭಕ್ತನ ಸುಶೀಲಕ್ಕೆ<br/>ನಮೋನಮೋಯೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}