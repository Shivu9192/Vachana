{
    "id": "16525", 
    "vachana": "<font>573<br/>ನಾದ ಗುರುಮುಖವೆಂದೆಂಬರು.<br/>ಬಿಂದು ಲಿಂಗಮುಖವೆಂದೆಂಬರು.<br/>ಕಳೆ ಜಂಗಮಮುಖವೆಂದೆಂಬರು.<br/>ನಾದವೆಲ್ಲಿಯದು ಜೀವವಿಲ್ಲದವಂಗೆ?<br/>ಬಿಂದುವೆಲ್ಲಿಯದು ಕಾಯವಿಲ್ಲದವಂಗೆ?<br/>ಕಳೆಯೆಲ್ಲಿಯದು ಕರಣಂಗಳಿಲ್ಲದವಂಗೆ?<br/>ನಾದವ ಗುರುವೆಂದೆನ್ನೆ, ಬಿಂದುವ ಲಿಂಗವೆಂದೆನ್ನೆ.<br/>ಕಳೆಯ ಜಂಗಮವೆಂದೆನ್ನೆ.<br/>ನಾನುಳ್ಳನ್ನಕ್ಕರ ನೀನಲ್ಲದೆ, ನಾನೆಂಬುದಳಿದ ಬಳಿಕ,<br/>ನಾನಿಲ್ಲ ನೀನಿಲ್ಲ:ಸ್ವಯವಿಲ್ಲ ಪರವಿಲ್ಲ.<br/>ನಾದ ಬಿಂದು  ಕಳಾತೀತನಾದ<br/>ಆದಿ ಸ್ವಯಂಭೂ ತಾನಾದ ಲಿಂಗೈಕ್ಯಂಗೆ<br/>ನನಗನ್ಯವಾಗಿ ಇನ್ನೇನನೂ ಹೇಳಲಿಲ್ಲ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}