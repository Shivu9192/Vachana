{
    "id": "16485", 
    "vachana": "ಗುರುಮುಖದಿಂದ \n  ಶುದ್ಧಪ್ರಸಾದ.\nಲಿಂಗಮುಖದಿಂದ \n  ಸಿದ್ಧಪ್ರಸಾದ.\nಜಂಗಮಮುಖದಿಂದ \n  ಪ್ರಸಿದ್ಧಪ್ರಸಾದ.\nಜ್ಞಾನಮುಖದಿಂದ \n  ಮಹಾಪ್ರಸಾದ.\nಈ ನಾಲ್ಕು ತೆರದಲ್ಲಿ ಕೊಂಬುವುದು ಪ್ರಸಾದವಲ್ಲದೆ\nರಣದ ಬೀರರ ಹಾಂಗೆ ಬಾಚಿಸಿಕೊಂಡು\nಕೊಂಬಷ್ಟ ಕೊಂಡು, ಬಿಡುವಷ್ಟ ಬಿಟ್ಟು\nಸೂರೆಗೂಳಾಗಿ ಚೆಲ್ಲಿಯಾಡುವುದು ಇದಾವ ಪ್ರಸಾದ ಹೇಳ?\nಅದೆಂತೆಂದೊಡೆ:\nಅಣುಮಾತ್ರ ಪ್ರಸಾದಾನ್ನಂ ತ್ಯಕ್ತ್ವಾ ಭುಕ್ತಾನ್ನ ಕಿಲ್ಬಿಷಂ|\nಸ ಪಾಪೀ ನರಕಂ ಯಾತಿ ತದ್ಗ ೃಹಂ ನರಕಾಲಯಂ||\nಎಂದುದಾಗಿ\nಬಹು ಜನಂಗಳು ಕಾರಿದ ಕೂಳ \n  ಭುಂಜಿಸಿ\nತನ್ನೊಡಲ ಹೊರೆದಂತಾಯಿತ್ತು ಕಾಣಾ ವಿಶ್ವಾಸವಿಲ್ಲದ ಪ್ರಸಾದ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}