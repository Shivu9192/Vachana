{
    "id": "6163", 
    "vachana": "<font>211<br/>ಇದು ಕಾರಣ,<br/>ಎನ್ನ ಮಾನಸ  ನಿಮ್ಮುವನೆ ನೆನೆವುತಿಪ್ಪುದು.<br/>ಎನ್ನ ವಾಚಕ ನಿಮ್ಮುವನೆ ಕೀರ್ತಿಸುತಿಪ್ಪುದು.<br/>ಎನ್ನ ಕಾಯಕ ಷಟ್‍ಕರ್ಮಂಗಳನೆಲ್ಲ ಮರೆದು<br/>ಶಿವಲಿಂಗಕೃತ್ಯವನೆ ಮಾಡುತಿಪ್ಪುದು ನೋಡಾ.<br/>ಈ ಭಾಷೆ  ಮನ ಮನತಾರ್ಕಣೆಯಾಗಿ ಹುಸಿಯಲ್ಲ.<br/>ತನಗಿಲ್ಲದುದನುಂಟುಮಾಡಿಕೊಂಡು ಹುಸಿವನೇ ಶಿವಶರಣ?<br/>ಅದಲ್ಲ ಬಿಡು.<br/>ಎನ್ನ ಜಾಗರ  ಸ್ವಪ್ನ ಸುಷುಪ್ತಿಯೊಳು<br/>ಶಿವ ಶಿವಾ ಶಿವ ಶಿವಾಯೆಂದು ಭವಭಾರವ ನೀಗಿ<br/>ನಾನು ಭಕ್ತನಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}