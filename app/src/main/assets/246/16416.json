{
    "id": "16416", 
    "vachana": "ಕಂಥೆ \n  ದಂಡ ಕಮಂಡಲ\nಗುಂಡುಗಪ್ಪರದ ಜೋಳಿಗೆ \n  ಇವು\nಪಂಚಮುದ್ರೆ ಪರಿಪೂರ್ಣಸ್ಥಲಕುಳವೆಂದು\nನುಡಿದುಕೊಂಡು ನಡೆವರಯ್ಯ.\nಜೀವವೆಂಬುದು ಹಾರಿ\nಕಾಯವೆಂಬ ಕಂಥೆಯ ತಡೆಗೆಡೆದು\nಮೆಟ್ಟಿ ಮೆಟ್ಟಿ ಹೂಳುವಲ್ಲಿ ಬಿಟ್ಟು ಹೋಹ ಪ್ರಾಣಕ್ಕೆ\nಆವುದು ಕಂಥೆ? ಆವುದು ಖಟ್ವಾಂಗ?\nಆವುದು ದಂಡ? ಆವುದು ಕಮಂಡಲ?\nಆವುದು ಗುಂಡುಗಪ್ಪರದ ಜೋಳಿಗೆ?\nಆವುದು ಕಾಮಾಕ್ಷಿ? ಈ ಸ್ಥಲಕುಳದ ನಿರ್ಣಯವ ಬಲ್ಲರೆ\nಹಿರಿಯರೆಂದೆಂಬೆನಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}