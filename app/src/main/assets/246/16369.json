{
    "id": "6369", 
    "vachana": "<font>417<br/>ಪ್ರಸಾದ ಪದಾರ್ಥ ಉಚ್ಛಿಷ್ಟವೆನುತಿಪ್ಪಿರಿ?<br/>ಪ್ರಸಾದವಾವುದು ಪದಾರ್ಥವಾವುದು ಉಚ್ಛಿಷ್ಟವಾವುದು<br/>ಹೇಳಾ ಮರುಳೆ?<br/>ಪ್ರಸಾದವೆಂದರೆ ಪರಂಜ್ಯೋತಿಸ್ವರೂಪವಪ್ಪ ಶಿವತತ್ವವು;<br/>ಪದಾರ್ಥವೆಂದರೆ ಆತ್ಮನು;<br/>ಉಚ್ಛಿಷ್ಟವೆಂದರೆ ಮಾಯೆ ನೋಡ;<br/>ಮಾಯಾಕಾರ್ಯವಾದುದೇ ದೇಹ.<br/>ದೇಹೇಂದ್ರಿಯ ಮನಃಪ್ರಾಣಾದಿಗಳಪ್ಪ ಚತುರ್ವಿಂಶತಿತತ್ವಂಗಳು<br/>ಆ ಚತುರ್ವಿಂಶತಿ ತತ್ವಂಗಳಿಗೆ<br/>ಆಶ್ರಯವಾಗಿ ಚೈತನ್ಯವಾಗಿ ಆತ್ಮನು;<br/>ಅಂತು ಆತ್ಮ  ಸಹವಾಗಿ ಪಂಚವಿಂಶತಿ  ತತ್ವಂಗಳು.<br/>ಇಂತು ದೇಹೇಂದ್ರಿಯಾದಿಗಳ ಕಳೆದು<br/>ಆತ್ಮನ ಪರಮಾತ್ಮನಲ್ಲಿ ಸಮರ್ಪಿಸಬಲ್ಲರೆ<br/>ಪರಮ ಪ್ರಸಾದಿಯೆಂಬೆನು.<br/>ಪರಂಜ್ಯೋತಿಪ್ರಕಾಶನೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}