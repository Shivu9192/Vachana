{
    "id": "/16369", 
    "vachana": "ಪ್ರಸಾದ ಪದಾರ್ಥ ಉಚ್ಛಿಷ್ಟವೆನುತಿಪ್ಪಿರಿ?\nಪ್ರಸಾದವಾವುದು ಪದಾರ್ಥವಾವುದು ಉಚ್ಛಿಷ್ಟವಾವುದು\nಹೇಳಾ ಮರುಳೆ?\nಪ್ರಸಾದವೆಂದರೆ ಪರಂಜ್ಯೋತಿಸ್ವರೂಪವಪ್ಪ ಶಿವತತ್ವವು;\nಪದಾರ್ಥವೆಂದರೆ ಆತ್ಮನು;\nಉಚ್ಛಿಷ್ಟವೆಂದರೆ ಮಾಯೆ ನೋಡ;\nಮಾಯಾಕಾರ್ಯವಾದುದೇ ದೇಹ.\nದೇಹೇಂದ್ರಿಯ ಮನಃಪ್ರಾಣಾದಿಗಳಪ್ಪ ಚತುರ್ವಿಂಶತಿತತ್ವಂಗಳು\nಆ ಚತುರ್ವಿಂಶತಿ ತತ್ವಂಗಳಿಗೆ\nಆಶ್ರಯವಾಗಿ ಚೈತನ್ಯವಾಗಿ ಆತ್ಮನು;\nಅಂತು \n  ಸಹವಾಗಿ \n  ತತ್ವಂಗಳು.\nಇಂತು ದೇಹೇಂದ್ರಿಯಾದಿಗಳ ಕಳೆದು\nಆತ್ಮನ ಪರಮಾತ್ಮನಲ್ಲಿ ಸಮರ್ಪಿಸಬಲ್ಲರೆ\nಪರಮ ಪ್ರಸಾದಿಯೆಂಬೆನು.\nಪರಂಜ್ಯೋತಿಪ್ರಕಾಶನೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}