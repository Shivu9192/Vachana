{
    "id": "16484", 
    "vachana": "<font>532<br/>ಇಷ್ಟಲಿಂಗಾರ್ಪಣವಾವುದು,<br/>ಪ್ರಾಣಲಿಂಗಾರ್ಪಣವಾವುದು,<br/>ಭಾವಲಿಂಗಾರ್ಪಣವಾವುದುಯೆಂದರೆ ಹೇಳಿಯೆ ಕೇಳಿರಯ್ಯ.<br/>ಇಷ್ಟಲಿಂಗಕ್ಕೆ ಶರೀರವೆ ಸಮರ್ಪಣ.<br/>ಪ್ರಾಣಲಿಂಗಕ್ಕೆ ಮನವೆ ಸಮರ್ಪಣ.<br/>ಭಾವಲಿಂಗಕ್ಕೆ ತೃಪ್ತಿಯೆ ಸಮರ್ಪಣ.<br/>ಶರೀರವೆಂದರೆ ರೂಪು, ಮನವೆಂದರೆ ರುಚಿ,<br/>ತೃಪ್ತಿಯೆಂದರೆ ಸಂತೋಷ.<br/>ಈ ತೆರನನರಿದು ಲಿಂಗಕ್ಕೆ ಸಮರ್ಪಿಸಿ<br/>ಪ್ರಸಾದವ ಭೋಗಿಸಬಲ್ಲಾತನೇ<br/>ಶುದ್ಧ ಸಿದ್ಧ ಪ್ರಸಿದ್ಧ ಪ್ರಸಾದಿಯೆಂದು ಹೇಳಲ್ಪಟ್ಟಿತ್ತಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}