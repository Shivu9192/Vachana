{
    "id": "16424", 
    "vachana": "<font>472<br/>ಕಾಯವೆಂಬ ವನಿತೆಗೆ ಆತ್ಮನೆಂಬ ಪುರುಷನು ನೋಡಾ.<br/>ಈ ದೇಹದ ಆತ್ಮನ ಸಂಪರ್ಕದಿಂದ ಹುಟ್ಟಿದ<br/>ಸಕಲ ಕರಣೇಂದ್ರಿಯಂಗಳೆ ಮಕ್ಕಳು ನೋಡಾ.<br/>ಇದೇ ಸಂಸಾರವೆಂಬುದನರಿಯದೆ<br/>ಬಹಿರಂಗದಲ್ಲಿ, ನಾನು ಹೊನ್ನು  ಹೆಣ್ಣು ಮಣ್ಣು ಬಿಟ್ಟು<br/>ವಿರಕ್ತನಾದೆನೆಂಬ ಅಜ್ಞಾನಿಯ ಪರಿಯ ನೋಡಾ.<br/>ಇದು ವಿರಕ್ತಿಯೇ? ಅಲ್ಲ.<br/>ದೇಹೇಂದ್ರಿಯ ಮನಃಪ್ರಾಣಾದಿಗಳ<br/>ಮಹದಲ್ಲಿ ಒಡಗೂಡಿದಾತನೇ ಪರಮ ವಿರಕ್ತನು.<br/>ಆತಂಗೆ ನಮೋ ನಮೋಯೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}