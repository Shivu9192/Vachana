{
    "id": "16465", 
    "vachana": "ತನುವಿನಲ್ಲಿ ಜ್ಞಾನಗುರು ಸಾಹಿತ್ಯವಾಗಿ\nತನುಭಾವವಿಲ್ಲ ನೋಡಾ.\nಮನದಲ್ಲಿ ಅರುಹೆಂಬ ಶಿವಲಿಂಗ ಅಚ್ಚೊತ್ತಿತ್ತಾಗಿ\nಮನಭಾವವಿಲ್ಲ ನೋಡಾ.\nಭಾವದಲ್ಲಿ ಮಹಾನುಭಾವವೆಂಬ \n  ಸಂಬಂಧವಾಯಿತ್ತಾಗಿ\nಭಾವಾಭಾವಂಗಳಿಲ್ಲದ ಸದ್ಭಾವಿ ನೋಡಾ.\nಪ್ರಾಣದಲ್ಲಿ ಪ್ರಸಾದ ಸಾಹಿತ್ಯವಾದ ನಿಃಪ್ರಪಂಚಿಯ ನೋಡಾ.\nಆಚಾರ ಅಂಗವಾಗಿ \n  ಹೃದಯವಾಗಿ,\nಹೃದಯ ಶುದ್ಧವಾಗಿ ಹದುಳಿಗನಾದ ಸದ್ಭಕ್ತನಲ್ಲಿ\nಮದನಹರನಿಪ್ಪನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}