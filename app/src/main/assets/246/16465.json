{
    "id": "6465", 
    "vachana": "<font>513<br/>ತನುವಿನಲ್ಲಿ ಜ್ಞಾನಗುರು ಸಾಹಿತ್ಯವಾಗಿ<br/>ತನುಭಾವವಿಲ್ಲ ನೋಡಾ.<br/>ಮನದಲ್ಲಿ ಅರುಹೆಂಬ ಶಿವಲಿಂಗ ಅಚ್ಚೊತ್ತಿತ್ತಾಗಿ<br/>ಮನಭಾವವಿಲ್ಲ ನೋಡಾ.<br/>ಭಾವದಲ್ಲಿ ಮಹಾನುಭಾವವೆಂಬ ಜಂಗಮ  ಸಂಬಂಧವಾಯಿತ್ತಾಗಿ<br/>ಭಾವಾಭಾವಂಗಳಿಲ್ಲದ ಸದ್ಭಾವಿ ನೋಡಾ.<br/>ಪ್ರಾಣದಲ್ಲಿ ಪ್ರಸಾದ ಸಾಹಿತ್ಯವಾದ ನಿಃಪ್ರಪಂಚಿಯ ನೋಡಾ.<br/>ಆಚಾರ ಅಂಗವಾಗಿ ಅರುಹು  ಹೃದಯವಾಗಿ,<br/>ಹೃದಯ ಶುದ್ಧವಾಗಿ ಹದುಳಿಗನಾದ ಸದ್ಭಕ್ತನಲ್ಲಿ<br/>ಮದನಹರನಿಪ್ಪನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}