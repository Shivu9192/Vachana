{
    "id": "16030", 
    "vachana": "<font>79<br/>ಆದಿಪಿಂಡ ಮಧ್ಯಪಿಂಡ ಅನಾದಿಪಿಂಡವೆಂದು<br/>ಮೂರು ಪ್ರಕಾರವಾಗಿಪ್ಪುದು.<br/>ಆದಿಪಿಂಡವೇ ಜೀವಪಿಂಡ.<br/>ಮಧ್ಯಪಿಂಡವೇ ಸುಜ್ಞಾನಪಿಂಡ.<br/>ಅನಾದಿಪಿಂಡವೇ ಚಿತ್‍ಪಿಂಡ.<br/>ಜೀವಪಿಂಡವೆಂದು<br/>ಅಷ್ಟತನುಮೂರ್ತಿಗಳಿಂದ ಉತ್ಪತ್ತಿಯಾದವು. ಅಂದಿಂದ<br/>ಭವಭವಂಗಳೊಳಗೆ ಬಂದು,<br/>ಶಿವಕೃಪೆಯಿಂದ ಭವಕಲ್ಪಿತ ತೀರಿ,<br/>ಶಿವವಾಸನಾ ಪಿಂಡಸ್ವರೂಪವನಂಗೀಕರಿಸಿದ್ದೀಗ ಜೀವಪಿಂಡ.<br/>ಸುಜ್ಞಾನಪಿಂಡವೆಂದು<br/>ಶಿವಾಜ್ಞೆಯಿಂದ ಚಿತ್ತಿನಂಶವೆ ಸಾಕಾರವಾಗಿ,<br/>ಜಗದ್ದಿತಾರ್ಥಕಾರಣ ಮತ್ರ್ಯಲೋಕದಲ್ಲಿ ಉದಯವಾಗಿ,<br/>ಶರೀರಸಂಬಂಧಿಗಳಾಗಿಯು<br/>ಆ ಶರೀರದ ಗುಣಧರ್ಮಕರ್ಮಂಗಳ ಹೊದ್ದಿಯು<br/>ಹೊದ್ದದಿಪ್ಪರು.<br/>ಅದೇನು ಕಾರಣವೆಂದಡೆ:ಚಿದಂಶಿಕರಾದ ಕಾರಣ.<br/>ಶರೀರವಿಡಿದರೆಯೂ ಆ ಶರೀರಸಂಬಂಧಿಗಳಲ್ಲ ಎಂಬುದಕ್ಕೆ<br/>ದೃಷ್ಟವಾವುದೆಂದಡೆ:<br/>ಉರಿ ಬಂದು ಕರ್ಪೂರವ ಸೋಂಕಲಾಗಿ<br/>ಕರ್ಪೂರದ ಗುಣ ಕೆಟ್ಟು ಉರಿಯೇ ಆದಂತೆ,<br/>ಪರುಷದ ಬಿಂದು  ಬಂದು ಲೋಹವ ಸೋಂಕಲು<br/>ಆ ಲೋಹದ ಗುಣ ಕೆಟ್ಟು ಚಿನ್ನವಾದಂತೆ,<br/>ಆ ಶರಣರು ಬಂದು ಆ ಲಿಂಗವ ಸೋಂಕಲಾಗಿ,<br/>ಆ ಪಂಚಭೂತದ ಪ್ರಕೃತಿಕಾಯ ಹೋಗಿ,<br/>ಪ್ರಸಾದಕಾಯವಾಗಿತ್ತಾಗಿ.<br/>ಇದು ಕಾರಣ, ಬಸವ ಮೊದಲಾದ ಪ್ರಮಥರು<br/>ಧರಿಸಿದ ಶರೀರವೆಲ್ಲ<br/>ಸುಜ್ಞಾನಪಿಂಡವೆಂದು ಹೇಳಲ್ಪಟ್ಟಿತ್ತು.<br/>ಅದುಕಾರಣ ಪಂಚಭೂತಂಗಳ ಪವಿತ್ರವ ಮಾಡಲೋಸ್ಕರವಾಗಿ,<br/>ಧರಿಸಿದ ಪಿಂಡವಲ್ಲದೆ, ವಾಸನಾಧರ್ಮದ ಪಿಂಡವಲ್ಲ.<br/>ಶುದ್ಧರೇ ಅಹುದು ದೇಹಮಾತ್ರದಲಾದ<br/>ವಾಸನಾಪಿಂಡವೆಂಬುದದು ಅಜ್ಞಾನ ನೋಡ.<br/>ಚಿತ್‍ಪಿಂಡವೆಂದು<br/>ಚಿನ್ನ ಬಣ್ಣದ ಹಾಂಗೆ ಶಿವತತ್ವವ ಬಿಟ್ಟು ಎಂದೂ ಅಗಲದೆ<br/>ಇದ್ದಂಥಾದು.<br/>ಚಿದಂಗಸ್ವರೂಪವಾಗಿ,<br/>ಚಿದ್ಭನಲಿಂಗಕ್ಕೆ ಚಿದ್ಭಾಂಡಸ್ಥಾನವಾಗಿದ್ದಂಥದು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}