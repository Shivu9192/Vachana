{
    "id": "/16332", 
    "vachana": "ಪಿಂಡಾಂಡದ ಮೇಲೊಂದು ತುಂಬಿದ ಭಾಂಡೆಯ ಕಂಡೆನಯ್ಯ.\nಪಿಂಡಾಂಡವ ಹೊದ್ದದೆ ಅಖಂಡಮಯವಾಗಿದೆ ನೋಡಾ.\nಆ ಭಾಂಡವಯೆನ್ನ ಮಂಡೆಯ ಮೇಲೆ ಹೊತ್ತಿಪ್ಪೆನಯ್ಯ.\nಮೂಲಜ್ಞಾನಾಗ್ನಿಯೆದ್ದು ಮೇಲಣ ಕಮಲವ ತಾಗಲು\nಕಮಲದೊಳಗಣ ಕೊಡ ಕೊಡದೊಳಗಣ ಉದಕ\nಉಕ್ಕಿ ಶರೀರದ ಮೇಲೊಗಲು\nಪಿಂಡ ಕರಗಿ ಅಖಂಡಮಯನಾದೆನು.\nಅಮೃತ ಬಿಂದುವ ಸೇವಿಸಿ\nನಿತ್ಯಾನಿತ್ಯವ ಗೆದ್ದು\nನಿರ್ಮಲ ನಿರಾವರಣನಾದೆನು.\nಸೀಮೆಯ ಮೀರಿ ನಿಸ್ಸೀಮನಾದೆನು.\nಪರಮ ನಿರಂಜನನನೊಡಗೂಡಿ\nಮಾಯಾರಂಜನೆಯಳಿದು\nನಿರಂಜನನಾಗಿದ್ದೆನು ಕಾಣಾ.\nಸಮಸ್ತ ವಿಶ್ವಪ್ರಪಂಚಿಗೆ ಹೊರಗಾಗಿ\nನಿಃಪ್ರಪಂಚ ನಿರ್ಲೇಪನಾಗಿರ್ದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}