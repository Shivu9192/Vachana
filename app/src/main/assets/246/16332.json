{
    "id": "6332", 
    "vachana": "<font>380<br/>ಪಿಂಡಾಂಡದ ಮೇಲೊಂದು ತುಂಬಿದ ಭಾಂಡೆಯ ಕಂಡೆನಯ್ಯ.<br/>ಪಿಂಡಾಂಡವ ಹೊದ್ದದೆ ಅಖಂಡಮಯವಾಗಿದೆ ನೋಡಾ.<br/>ಆ ಭಾಂಡವಯೆನ್ನ ಮಂಡೆಯ ಮೇಲೆ ಹೊತ್ತಿಪ್ಪೆನಯ್ಯ.<br/>ಮೂಲಜ್ಞಾನಾಗ್ನಿಯೆದ್ದು ಮೇಲಣ ಕಮಲವ ತಾಗಲು<br/>ಕಮಲದೊಳಗಣ ಕೊಡ ಕೊಡದೊಳಗಣ ಉದಕ<br/>ಉಕ್ಕಿ ಶರೀರದ ಮೇಲೊಗಲು<br/>ಪಿಂಡ ಕರಗಿ ಅಖಂಡಮಯನಾದೆನು.<br/>ಅಮೃತ ಬಿಂದುವ ಸೇವಿಸಿ<br/>ನಿತ್ಯಾನಿತ್ಯವ ಗೆದ್ದು<br/>ನಿರ್ಮಲ ನಿರಾವರಣನಾದೆನು.<br/>ಸೀಮೆಯ ಮೀರಿ ನಿಸ್ಸೀಮನಾದೆನು.<br/>ಪರಮ ನಿರಂಜನನನೊಡಗೂಡಿ<br/>ಮಾಯಾರಂಜನೆಯಳಿದು<br/>ನಿರಂಜನನಾಗಿದ್ದೆನು ಕಾಣಾ.<br/>ಸಮಸ್ತ ವಿಶ್ವಪ್ರಪಂಚಿಗೆ ಹೊರಗಾಗಿ<br/>ನಿಃಪ್ರಪಂಚ ನಿರ್ಲೇಪನಾಗಿರ್ದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}