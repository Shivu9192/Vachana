{
    "id": "/16641", 
    "vachana": "ನಿಶ್ಚಲನೆಂಬ ನಿರ್ದೇಹಿಯ ಮೇಲೆ\nಸಚ್ಚಿದಾನಂದವೆಂಬ ಪರವು ಬಂದೆರಗಿಯೆಯ್ದಿ\nಎಯ್ದೆ ನುಂಗಿತ್ತು ನೋಡಾ.\nಎಯ್ದಿ ನುಂಗಲಾಗಿ ಕಾರ್ಯನೆನಲಿಲ್ಲ; ಕಾರಣವೆನಲಿಲ್ಲ;\nಪರಮ ಕಾರಣವೆನಲಿಲ್ಲ;\nಜೀವ ಪರಮರೈಕ್ಯನವನೊಳಕೊಂಡು ತೀವಿ\nಪರಿಪೂರ್ಣ ಪರಾಪರನೆನಲಿಲ್ಲ.\nಲಕ್ಷ ್ಯವೆನಲಿಲ್ಲ; ನಿರ್ಲಕ್ಷ ್ಯವೆನಲಿಲ್ಲ; ಅಲಕ್ಷ ್ಯನ ಅದ್ವಯನ.\nಶೂನ್ಯನೆನಲಿಲ್ಲ; ನಿಶ್ಯೂನ್ಯನೆಲಿಲ್ಲ; ಮಹಾಶೂನ್ಯನೆನಲಿಲ್ಲ.\nಏನು ಏನೂ ಎನಲಿಲ್ಲ.\nನಿರಾಕಾರ \n  ನಿಶ್ಯಬ್ದಮಯವಾದ ಕಾರಣ,\nಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೆಂಬ\nನಾಮ ರೂಪು ಕ್ರೀಗಳು ನಷ್ಟವಾದ ಕಾರಣಏನೂ ಎನಲಿಲ್ಲ ನೋಡಾ.\n"
}