{
    "id": "16637", 
    "vachana": "<font>685<br/>ಆಚಾರಲಿಂಗ ಗುರುಲಿಂಗ ಶಿವಲಿಂಗ<br/>ಇವು ಮೂರು ಇಷ್ಟಲಿಂಗ.<br/>ಜಂಗಮಲಿಂಗ ಪ್ರಸಾದಲಿಂಗ ಮಹಾಲಿಂಗ<br/>ಇವು ಮೂರು ಪ್ರಾಣಲಿಂಗ.<br/>ಇಷ್ಟಲಿಂಗವು ಸತ್ಕಿ ್ರಯಾ ಸ್ವರೂಪು.<br/>ಪ್ರಾಣಲಿಂಗವು ಸುಜ್ಞಾನ ಸ್ವರೂಪು.<br/>ಮತ್ತೆ ಕ್ರಿಯಾ ಸ್ವರೂಪವೇ ಲಿಂಗವು.<br/>ಸುಜ್ಞಾನ ಸ್ವರೂಪವೇ ಜಂಗಮವು.<br/>ಇದು ಕಾರಣ,<br/>ಆಕಾರ ಸ್ವರೂಪವೇ ಲಿಂಗವು;<br/>ನಿರಾಕಾರ ಸ್ವರೂಪವೇ ಜಂಗಮವು.<br/>ಆದಿಯೆ ಲಿಂಗವು/; ಅನಾದಿಯೇ ಜಂಗಮವು.<br/>ಇದು ಕಾರಣ,<br/>ಜಂಗಮ ಪ್ರಸಾದ ಲಿಂಗಕ್ಕಲ್ಲದೆ<br/>ಲಿಂಗ ಪ್ರಸಾದ ಜಂಗಮಕ್ಕೆಂಬುದು ಅದು ಅಜ್ಞಾನ ನೋಡಾ.<br/>ಆದಿಲಿಂಗ ಅನಾದಿಜಂಗಮ ಇವೆರಡು ಒಂದಾಗಿ ನಿಂದ ನಿಲುವು<br/>ನಿರಾಕಾರ ಪರವಸ್ತು.<br/>ಆ ನಿರಾಕಾರ ಪರವಸ್ತುವನೊಡಗೂಡಿ<br/>ನಾನು ನಿರಾಳನಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}