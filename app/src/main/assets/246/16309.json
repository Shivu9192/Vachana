{
    "id": "16309", 
    "vachana": "<font>357<br/>ಆಗಮಮೂರ್ತಿ ಅಂತರಾತ್ಮನೊಳಿರುತಿರೆ<br/>ಆಗಮವನರಿಯಬೇಕೆಂದೇನು ಹೇಳಿರೋ?<br/>ಆಗಮವ ವಿಚಾರಿಸಿ ಅರಿಯಬೇಕೆಂಬ ಅರುಹು  ಲೋಗರಿಗಲ್ಲದೆ<br/>ಆಗಮಮೂರ್ತಿಯೇ ತಾನಾದರುಹು ಕುರುಹುಗೊಂಡ ಮೂರ್ತಿಗೆ<br/>ಆಗಮವಿಚಾರವೆಂದೇನು ಹೇಳ?<br/>ಆಗಮ, ಅರುಹಿನಮೂರ್ತಿ ಮಾಡಿದರಾದವು ಕಾಣಿರಣ್ಣ.<br/>ವೇದ, ವಿವೇಕಿ ನುಡಿದರಾದವು ಕಾಣಿರಣ್ಣ.<br/>ಶಾಸ್ತ್ರ, ಸರ್ವಜ್ಞ ನಿರ್ಮಿಸಿದರಾದವು ಕಾಣಿರಣ್ಣ.<br/>ಪುರಾಣ ಅಗ್ರಗಣ್ಯ ಆಗೆಂದರಾದವು ಕಾಣಿರಣ್ಣ.<br/>ತರ್ಕವ ಅತರ್ಕ ್ರ್ಯನು, ಅರ್ಥಿಗೆ ಆಡಿಸಾಡಿ ನೋಡಬೇಕೆಂದು<br/>ಮಾಡಿದ ನೋಡ.<br/>ವೇದ ಶಾಸ್ತ್ರ, ಪುರಾಣಾಗಮ ತರ್ಕ ಇವು ಉಪಮೆಯೊಳಗು.<br/>ಉಪಮೆಗೊಳಗಾದವು ಉಪಮಾತೀತನ ಇವೆತ್ತ ಬಲ್ಲವು ಹೇಳ?<br/>ಆತ್ಮಲಿಂಗದ ಆದ್ಯಂತವನರಿಯದೆ<br/>ದ್ವೆ ೈತಾದ್ವೆ ೈತಿಗಳೆಂದು ನುಡಿದುಕೊಂಡು ನಡೆವ<br/>ಭವರೋಗಿಗಳನೇನೆಂಬೆನಯ್ಯ?<br/>ಆಗಮಮೂರ್ತಿ, ಅಂತರಂಗ ಬಹಿರಂಗ<br/>ಸರ್ವಾಂಗ ಅಂತರ್ಯಾಮಿಯಾಗಿಹುದ<br/>ಶಿವ ಪ್ರಸನ್ನ  ಪ್ರಸಾದದಿಂದೊದಗಿದ ಸ್ವಾನುಭಾವಿ ಬಲ್ಲ,<br/>ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವಿನಲ್ಲಿ.<br/>ಬಸವಣ್ಣ, ಪ್ರಭು, ಚೆನ್ನಬಸವಣ್ಣ ಮುಖ್ಯರಾದನಮ್ಮ ಪ್ರಮಥರು  ಬಲ್ಲರು ಶಿವನ ಘನವ.</font>"
}