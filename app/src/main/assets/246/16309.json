{
    "id": "/16309", 
    "vachana": "ಆಗಮಮೂರ್ತಿ ಅಂತರಾತ್ಮನೊಳಿರುತಿರೆ\nಆಗಮವನರಿಯಬೇಕೆಂದೇನು ಹೇಳಿರೋ?\nಆಗಮವ ವಿಚಾರಿಸಿ ಅರಿಯಬೇಕೆಂಬ \n  ಲೋಗರಿಗಲ್ಲದೆ\nಆಗಮಮೂರ್ತಿಯೇ ತಾನಾದರುಹು ಕುರುಹುಗೊಂಡ ಮೂರ್ತಿಗೆ\nಆಗಮವಿಚಾರವೆಂದೇನು ಹೇಳ?\nಆಗಮ, ಅರುಹಿನಮೂರ್ತಿ ಮಾಡಿದರಾದವು ಕಾಣಿರಣ್ಣ.\nವೇದ, ವಿವೇಕಿ ನುಡಿದರಾದವು ಕಾಣಿರಣ್ಣ.\nಶಾಸ್ತ್ರ, ಸರ್ವಜ್ಞ ನಿರ್ಮಿಸಿದರಾದವು ಕಾಣಿರಣ್ಣ.\nಪುರಾಣ ಅಗ್ರಗಣ್ಯ ಆಗೆಂದರಾದವು ಕಾಣಿರಣ್ಣ.\nತರ್ಕವ ಅತರ್ಕ ್ರ್ಯನು, ಅರ್ಥಿಗೆ ಆಡಿಸಾಡಿ ನೋಡಬೇಕೆಂದು\nಮಾಡಿದ ನೋಡ.\nವೇದ ಶಾಸ್ತ್ರ, ಪುರಾಣಾಗಮ ತರ್ಕ ಇವು ಉಪಮೆಯೊಳಗು.\nಉಪಮೆಗೊಳಗಾದವು ಉಪಮಾತೀತನ ಇವೆತ್ತ ಬಲ್ಲವು ಹೇಳ?\nಆತ್ಮಲಿಂಗದ ಆದ್ಯಂತವನರಿಯದೆ\nದ್ವೆ ೈತಾದ್ವೆ ೈತಿಗಳೆಂದು ನುಡಿದುಕೊಂಡು ನಡೆವ\nಭವರೋಗಿಗಳನೇನೆಂಬೆನಯ್ಯ?\nಆಗಮಮೂರ್ತಿ, ಅಂತರಂಗ ಬಹಿರಂಗ\nಸರ್ವಾಂಗ ಅಂತರ್ಯಾಮಿಯಾಗಿಹುದ\nಶಿವ \n  ಪ್ರಸಾದದಿಂದೊದಗಿದ ಸ್ವಾನುಭಾವಿ ಬಲ್ಲ,\nಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವಿನಲ್ಲಿ.\nಬಸವಣ್ಣ, ಪ್ರಭು, ಚೆನ್ನಬಸವಣ್ಣ ಮುಖ್ಯರಾದನಮ್ಮ \n  ಬಲ್ಲರು ಶಿವನ ಘನವ.\n"
}