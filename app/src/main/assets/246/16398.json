{
    "id": "16398", 
    "vachana": "ಸಪ್ತದ್ವೀಪದ ಮಧ್ಯದಲ್ಲಿ\nಇಪ್ಪತ್ತೆ ೈದು ಕೊನೆಯ ವೃಕ್ಷವ ಕಂಡೆನಯ್ಯ.\nಎಂಟರಾದಿಯಲ್ಲಿ ನಿಂದು\nಏಳರ ನೀರನಲ್ಲಿ ಬೆಳೆದು\nಆರರ ಭ್ರಮೆಯಲ್ಲಿ ಮುಳುಗಿ ಮೂಡುತ್ತಿಹುದು.\nಹತ್ತರ ಹಾದಿಯಲ್ಲಿ ಹರಿದು ಹಬ್ಬಿ ಕೊಬ್ಬುವುದಯ್ಯ.\nಎಲೆ ಹೂವು ಫಲವು ಹಲವಾಗಿಪ್ಪುದಯ್ಯ.\nಸಪ್ತದ್ವೀಪವೂ ಅಲ್ಲ;\nಇಪ್ಪತ್ತೆ ೈದು ಕೊನೆಯೂ ಅಲ್ಲ;\nಎಂಟಲ್ಲ, ಏಳಲ್ಲ, ಆರರ ಭ್ರಮೆಯಲ್ಲ;\nಹತ್ತರ ಹಾದಿಯಲ್ಲಿ ಹರಿದು ಹಬ್ಬಿ ಕೊಬ್ಬುವುದಿಲ್ಲ;\nಎಲೆ ಹೂವು ಫಲವು ಹಲವಾಗಿ ತೋರುವ\nತೋರಿಕೆ ತಾನಲ್ಲವೆಂದು\nನಡುವಣ ವೃಕ್ಷದ ನೆಲೆಯ ನಿರ್ಣಯವ ತಿಳಿದಾತನಲ್ಲದೆ\nಸಲೆ ಶಿವಶರಣನಲ್ಲ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}