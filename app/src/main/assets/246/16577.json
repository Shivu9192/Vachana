{
    "id": "16577", 
    "vachana": "ತನುತ್ರಯಂಗಳು ಸದ್ರೂಪವಪ್ಪ ಗುರುವಿನಲ್ಲಡಗಿ\nತನು ನಿರ್ವಯಲಾಯಿತ್ತು.\nಮನತ್ರಯಂಗಳು ಚಿದ್ರೂಪವಪ್ಪ ಲಿಂಗದಲ್ಲಿ ಅಡಗಿ\nಮನ ನಿರ್ವಯಲಾಯಿತ್ತು.\nಧನವೆಂದರೆ ಅರ್ಥ, ಅರ್ಥವೆಂದರೆ ಜೀವಾತ್ಮ.\nಜೀವಾತ್ಮ, ಅಂತರಾತ್ಮ ಪರಮಾತ್ಮರೆಂಬ ಆತ್ಮತ್ರಯಂಗಳು\nಪರಮಾನಂದವೆಂಬ ಜಂಗಮದಲ್ಲಡಗಿ ಏಕಾರ್ಥವಾದವಾಗಿ\nಧನ ನಿರ್ವಯಲಾಯಿತ್ತು.\nಈ ಸಚ್ಚಿದಾನಂದ \n  ಪರಿಪೂರ್ಣ ನಿರಾಕಾರ\nಪರವಸ್ತುವಿನಲ್ಲಡಗಿತ್ತಾಗಿ\nಲಿಂಗೈಕ್ಯವಾಯಿತ್ತು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}