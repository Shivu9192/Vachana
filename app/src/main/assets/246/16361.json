{
    "id": "16361", 
    "vachana": "<font>409<br/>ಭಕ್ತನಂಗವಾವುದು, ಮಾಹೇಶ್ವರನಂಗವಾವುದು,<br/>ಪ್ರಸಾದಿಯಂಗವಾವುದು, ಪ್ರಾಣಲಿಂಗಿಯಂಗವಾವುದು,<br/>ಶರಣನಂಗವಾವುದು, ಐಕ್ಯನಂಗವಾವುದು ಎಂದರೆ,<br/>ಈ ಅಂಗಸ್ಥಲಗಳ ಭೇದವ ಹೇಳಿಹೆನಯ್ಯ;<br/>ಭಕ್ತಂಗೆ ಪೃಥ್ವಿಯಂಗ.<br/>ಮಾಹೇಶ್ವರಂಗೆ ಜಲವೆ ಅಂಗ.<br/>ಪ್ರಸಾದಿಗೆ ಅಗ್ನಿಯೆ ಅಂಗ.<br/>ಪ್ರಾಣಲಿಂಗಿಗೆ ವಾಯುವೆ ಅಂಗ.<br/>ಶರಣಂಗೆ ಆಕಾಶವೆ ಅಂಗ.<br/>ಐಕ್ಯಂಗೆ ಆತ್ಮನೆ ಅಂಗ<br/>ಇಂತೀ ಅಂಗಸ್ಥಲಂಗಳ ಭೇದವ ತಿಳಿಯುವುದಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}