{
    "id": "16361", 
    "vachana": "ಭಕ್ತನಂಗವಾವುದು, ಮಾಹೇಶ್ವರನಂಗವಾವುದು,\nಪ್ರಸಾದಿಯಂಗವಾವುದು, ಪ್ರಾಣಲಿಂಗಿಯಂಗವಾವುದು,\nಶರಣನಂಗವಾವುದು, ಐಕ್ಯನಂಗವಾವುದು ಎಂದರೆ,\nಈ ಅಂಗಸ್ಥಲಗಳ ಭೇದವ ಹೇಳಿಹೆನಯ್ಯ;\nಭಕ್ತಂಗೆ ಪೃಥ್ವಿಯಂಗ.\nಮಾಹೇಶ್ವರಂಗೆ ಜಲವೆ ಅಂಗ.\nಪ್ರಸಾದಿಗೆ ಅಗ್ನಿಯೆ ಅಂಗ.\nಪ್ರಾಣಲಿಂಗಿಗೆ ವಾಯುವೆ ಅಂಗ.\nಶರಣಂಗೆ ಆಕಾಶವೆ ಅಂಗ.\nಐಕ್ಯಂಗೆ ಆತ್ಮನೆ ಅಂಗ\nಇಂತೀ ಅಂಗಸ್ಥಲಂಗಳ ಭೇದವ ತಿಳಿಯುವುದಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}