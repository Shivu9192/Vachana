{
    "id": "16018", 
    "vachana": "<font>67<br/>ಸಚ್ಚಿದಾನಂದ ನಿತ್ಯಪರಿಪೂರ್ಣ ನಿಃಕಲ  ಶಿವತತ್ವವು ತನ್ನಿಂದ ತಾನೆ<br/>ಅಖಂಡ ಪರಿಪೂರ್ಣ ಗೋಳಕಾಕಾರ ಪರಂಜ್ಯೋತಿಸ್ವರೂಪವಪ್ಪ<br/>ಮಹಾಲಿಂಗವಾಯಿತ್ತು ನೋಡಾ.<br/>ಆ ಲಿಂಗದ ಮಧ್ಯದಲ್ಲಿ<br/>ಬೀಜದಿಂದ ವೃಕ್ಷವು ಉದಯವಾಗುವ ಹಾಂಗೆ,<br/>ಆ ಲಿಂಗವು ತನ್ನ ಇಚ್ಛಾಶಕ್ತಿಯ ಕೂಡಿಕೊಂಡು,<br/>ಜಗದುತ್ಪತ್ತಿ ಸ್ಥಿತಿ ಲಯಂಗಳಿಗೆ ಕರ್ತುವಾಗಿ,<br/>ಸಕಲ ನಿಃಕಲವಾಗಿ,<br/>ಪಂಚಮುಖ ದಶಭುಜ ದಶಪಂಚನೇತ್ರ ದ್ವಿಪಾದ ತನುವೇಕ<br/>ಶುದ್ಧ ಸ್ಫಟಿಕವರ್ಣ ಧಾತುವಿನಿಂದ<br/>ಒಪ್ಪುತ್ತಿಪ್ಪುದು ಸದಾಶಿವಮೂರ್ತಿ.<br/>ಆ ಸದಾಶಿವನ ಈಶಾನ್ಯಮುಖದಲ್ಲಿ ಆಕಾಶ ಪುಟ್ಟಿತ್ತು.<br/>ತತ್ಪುರುಷಮುಖದಲ್ಲಿ ವಾಯು  ಪುಟ್ಟಿತ್ತು.<br/>ಅಘೋರಮುಖದಲ್ಲಿ ಅಗ್ನಿ ಪುಟ್ಟಿತ್ತು.<br/>ವಾಮದೇವಮುಖದಲ್ಲಿ ಅಪ್ಪು  ಪುಟ್ಟಿತ್ತು.<br/>ಸದ್ಯೋಜಾತಮುಖದಲ್ಲಿ ಪೃಥ್ವಿ ಪುಟ್ಟಿತ್ತು.<br/>ಮನಸ್ಸಿನಲ್ಲಿ ಚಂದ್ರ, ಚಕ್ಷುವಿನಲ್ಲಿ ಸೂರ್ಯ.<br/>ಪರಮಾತ್ಮ ಸ್ವರೂಪವಪ್ಪ ಗೋಪ್ಯಮುಖದಲ್ಲಿ ಆತ್ಮ  ಹುಟ್ಟಿದನು.<br/>ಇಂತು, ಪೃಥ್ವಿ ಅಪ್ಪು  ತೇಜ  ವಾಯು<br/>ಆಕಾಶ ಚಂದ್ರ ಸೂರ್ಯ ಆತ್ಮನೆಂಬ<br/>ಶಿವನ ಅಷ್ಟತನುಮೂರ್ತಿಯೆ ಸಮಸ್ತ ಜಗತ್ತಾಯಿತ್ತು.<br/>ಆ ಜಗತ್ತಾವಾವವೆಂದಡೆ:<br/>ಚತುರ್ದಶ ಭುವನಂಗಳು, ಸಪ್ತ  ಸಮುದ್ರಂಗಳು,<br/>ಸಪ್ತ ದ್ವೀಪಂಗಳು, ಸಪ್ತ  ಕುಲಪರ್ವತಂಗಳು,<br/>ಸಮಸ್ತ ಗ್ರಹರಾಶಿ ತಾರಾಪಥಂಗಳಂ ಗರ್ಭೀಕರಿಸಿಕೊಂಡು<br/>ಬ್ರಹ್ಮಾಂಡವೆನಿಸಿತ್ತು.<br/>ಇದು ಜಗದುತ್ಪತ್ತಿ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}