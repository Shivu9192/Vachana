{
    "id": "16445", 
    "vachana": "<font>493<br/>ಜ್ಞಾನಜ್ಯೋತಿಯ ಉದಯ,<br/>ಭಾನು ಕೋಟಿಸೂರ್ಯರ ಬೆಳಗು ನೋಡಾ.<br/>ತನುತ್ರಯ, ಜೀವತ್ರಯ, ಅವಸ್ಥಾತ್ರಯಾದಿಯಾದ<br/>ಎಲ್ಲ ತೋರಿಕೆಯನೊಳಗೊಂಡು<br/>ಜ್ಯೋತಿ ಕರ್ಪುರವ[ನು] ನೆರೆದಂತಿದೆ ನೋಡಾ.<br/>ಷಡಾಧಾರಂಗಳಲ್ಲಿ ತೊಳಗಿ ಬೆಳಗಿ<br/>ಬ್ರಹ್ಮರಂಧ್ರದಲ್ಲಿ ವಿಶ್ರಾಂತಿಯನೆಯ್ದಿದ<br/>ಅಖಂಡ ಜ್ಞಾನಜ್ಯೋತಿ ನೋಡಾ.<br/>ಆ ಮಹಾಪ್ರಕಾಶದ ಬೆಳಗಿನೊಳಗೆ ಮಹವ ಕಂಡು<br/>ಮಹಕೆ ಮಹ, ಪರಕೆ ಪರವಾಗಿ,<br/>ಎನ್ನಿಂದನ್ಯವಾಗಿ ಮತ್ತೊಂದು ಪರವಿಲ್ಲದೆ,<br/>ನಾನೇ ಪರವಸ್ತುವಾಗಿರ್ದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}