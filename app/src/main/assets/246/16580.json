{
    "id": "6580", 
    "vachana": "<font>628<br/>ಎಲೆಗಳೆದ ವೃಕ್ಷದಂತೆ ಉಲುಹಡರ್ಗಿದೆನಯ್ಯ.<br/>ತೆರೆಯಳಿದ ಅಂಬುಧಿಯಂತೆ<br/>ಪರಮ ಶಿವಸಾಗರದೊಳಗೆ ಮುಳುಗಿ<br/>ಪರಮ ಚಿದ್ಗಂಭೀರನಾಗಿರ್ದೆನಯ್ಯ.<br/>ಘಟವನಳಿದಾಕಾಶದಂತೆ ಬಚ್ಚಬರಿಯ ಬಯಲಾಗಿ<br/>ನಿಶ್ಚಲನಾಗಿರ್ದೆನಯ್ಯ.<br/>ಪಟವನಳಿದ ಚಿತ್ರದಂತೆ ನಿರ್ಮಲ ನಿರಾವರಣನಾಗಿ<br/>ಶುದ್ಧ ಅಮಲಬ್ರಹ್ಮವಾಗಿ<br/>ಪ್ರತಿಯಿಲ್ಲದ ಅಪ್ರತಿಮ ಅನುಪಮ ಅಪ್ರಮಾಣ<br/>ಅನಾಮಯನು ನೋಡಾ ಶಿವೈಕ್ಯನು,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}