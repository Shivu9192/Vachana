{
    "id": "/16470", 
    "vachana": "ಬ್ರಹ್ಮ ವಿಷ್ಣುಪದವೆಂಬುವು ಒಂದು \n  ನೋಡಾ,\nನಿಮ್ಮ ಮಾಹೇಶ್ವರಂಗೆ.\nಇಂದ್ರಾದಿ ದಿಕ್ಪಾಲಕರ ಭೋಗ ಒಂದು \n  ನೋಡಾ,\nನಿಮ್ಮ ಮಾಹೇಶ್ವರಂಗೆ,\nತ್ರಿಭುವನಸಂಪದ ಒಂದು ಕಿಂಚಿತ್ತು ನೋಡಾ, ನಿಮ್ಮ\nಮಾಹೇಶ್ವರಂಗೆ,\nದೀಕ್ಷೆಯೆಂಬುವುದಿಲ್ಲ ನೋಡಾ, ದಿವ್ಯಜ್ಞಾನಿ ತಾನಾಗಿ.\nಶಿಕ್ಷೆಯೆಂಬುವುದಿಲ್ಲ ನೋಡಾ,\nವಿಷಯಂಗಳು ತನ್ನ ವಶಗತವಾದವಾಗಿ.\nಮೋಕ್ಷವೆಂಬುವುದಿಲ್ಲ ನೋಡಾ, \n  ಮುಕ್ತ ತಾನಾಗಿ.\nಮಾಯಾ ಮೋಹ ರಹಿತ ನಿಮ್ಮ ನೆನಹೆ ಪ್ರಾಣವಾಗಿ\nನಾನು ಮಾಹೇಶ್ವರನಾದುದ ಏನ ಹೇಳುವೆನಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}