{
    "id": "16470", 
    "vachana": "<font>518<br/>ಬ್ರಹ್ಮ ವಿಷ್ಣುಪದವೆಂಬುವು ಒಂದು ತೃಣ  ನೋಡಾ,<br/>ನಿಮ್ಮ ಮಾಹೇಶ್ವರಂಗೆ.<br/>ಇಂದ್ರಾದಿ ದಿಕ್ಪಾಲಕರ ಭೋಗ ಒಂದು ತೃಣ  ನೋಡಾ,<br/>ನಿಮ್ಮ ಮಾಹೇಶ್ವರಂಗೆ,<br/>ತ್ರಿಭುವನಸಂಪದ ಒಂದು ಕಿಂಚಿತ್ತು ನೋಡಾ, ನಿಮ್ಮ<br/>ಮಾಹೇಶ್ವರಂಗೆ,<br/>ದೀಕ್ಷೆಯೆಂಬುವುದಿಲ್ಲ ನೋಡಾ, ದಿವ್ಯಜ್ಞಾನಿ ತಾನಾಗಿ.<br/>ಶಿಕ್ಷೆಯೆಂಬುವುದಿಲ್ಲ ನೋಡಾ,<br/>ವಿಷಯಂಗಳು ತನ್ನ ವಶಗತವಾದವಾಗಿ.<br/>ಮೋಕ್ಷವೆಂಬುವುದಿಲ್ಲ ನೋಡಾ, ನಿತ್ಯ  ಮುಕ್ತ ತಾನಾಗಿ.<br/>ಮಾಯಾ ಮೋಹ ರಹಿತ ನಿಮ್ಮ ನೆನಹೆ ಪ್ರಾಣವಾಗಿ<br/>ನಾನು ಮಾಹೇಶ್ವರನಾದುದ ಏನ ಹೇಳುವೆನಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}