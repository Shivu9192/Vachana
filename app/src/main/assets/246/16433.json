{
    "id": "6433", 
    "vachana": "<font>481<br/>ಶರಣನೇ ಲಿಂಗ; ಲಿಂಗವೇ ಶರಣ<br/>ಈ ಎರಡಕ್ಕೂ ಭಿನ್ನವಿಲ್ಲವಯ್ಯ.<br/>ಲಿಂಗಕ್ಕಿಂತಲೂ ಶರಣನೇ ಅಧಿಕವಯ್ಯ.<br/>ನಿಮಗೆ ಪಂಚಮುಖ;<br/>ನಿಮ್ಮ ಶರಣಂಗೆ ಸಹಸ್ರ  ಮುಖ, ಸಹಸ್ರ  ಕಣ್ಣು,<br/>ಸಹಸ್ರ ಬಾಹು, ಸಹಸ್ರ  ಪಾದ.<br/>ಆ ಶರಣನ ಮುಖದಲ್ಲಿ ರುದ್ರ;<br/>ಭುಜದಲ್ಲಿ ವಿಷ್ಣು,<br/>ಜಂಫೆಯಲ್ಲಿ ಆಜನ ಜನನ.<br/>ಇಂದ್ರ ಪಾದದಲ್ಲಿ; ಚಂದ್ರ ಮನಸ್ಸಿನಲ್ಲಿ;<br/>ಸೂರ್ಯ ಚಕ್ಷುವಿನಲ್ಲಿ; ಅಗ್ನಿ ವಕ್ತ್ರದಲ್ಲಿ;<br/>ಪ್ರಾಣದಲ್ಲಿ ವಾಯು; ನಾಭಿಯಲ್ಲಿ ಗಗನ;<br/>ಪಾದತಲದಲ್ಲಿ ಭೂಮಿ; ದಶದಿಕ್ಕು ಶ್ರೋತ್ರದಲ್ಲಿ;<br/>ಶಿರದಲುದಯ ತೆತ್ತೀಸಕೋಟಿ ದೇವಾದಿದೇವರ್ಕಳು.<br/>ಇಂತು ಕುಕ್ಷಿಯಲ್ಲಿ ಜಗವ ನಿರ್ಮಿಸಿ ನಿಕ್ಷೇಪಿದನು<br/>ಅಕ್ಷಯನು, ಅಗಣಿತನು.<br/>ಇಂತಪ್ಪ ಮಹಾಮಹೇಶ್ವರನ ನಿಜ  ಚಿನ್ಮಯಸ್ವರೂಪವೇ<br/>ಪ್ರಭುದೇವರು ನೋಡಾ.<br/>ಅಂತಪ್ಪ ಪರಮ ಪ್ರಭುವೇ<br/>ಎನಗೆ ಪರಮಾನಂದವಪ್ಪ ಪ್ರಾಣಲಿಂಗವೆಂದು ಆರಾಧಿಸಿ<br/>ಬದುಕಿದೆನಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}