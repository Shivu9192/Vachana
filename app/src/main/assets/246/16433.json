{
    "id": "16433", 
    "vachana": "ಶರಣನೇ ಲಿಂಗ; ಲಿಂಗವೇ ಶರಣ\nಈ ಎರಡಕ್ಕೂ ಭಿನ್ನವಿಲ್ಲವಯ್ಯ.\nಲಿಂಗಕ್ಕಿಂತಲೂ ಶರಣನೇ ಅಧಿಕವಯ್ಯ.\nನಿಮಗೆ ಪಂಚಮುಖ;\nನಿಮ್ಮ ಶರಣಂಗೆ \n  ಮುಖ, \n  ಕಣ್ಣು,\nಸಹಸ್ರ ಬಾಹು, \n  ಪಾದ.\nಆ ಶರಣನ ಮುಖದಲ್ಲಿ ರುದ್ರ;\nಭುಜದಲ್ಲಿ ವಿಷ್ಣು,\nಜಂಫೆಯಲ್ಲಿ ಆಜನ ಜನನ.\nಇಂದ್ರ ಪಾದದಲ್ಲಿ; ಚಂದ್ರ ಮನಸ್ಸಿನಲ್ಲಿ;\nಸೂರ್ಯ ಚಕ್ಷುವಿನಲ್ಲಿ; ಅಗ್ನಿ ವಕ್ತ್ರದಲ್ಲಿ;\nಪ್ರಾಣದಲ್ಲಿ ವಾಯು; ನಾಭಿಯಲ್ಲಿ ಗಗನ;\nಪಾದತಲದಲ್ಲಿ ಭೂಮಿ; ದಶದಿಕ್ಕು ಶ್ರೋತ್ರದಲ್ಲಿ;\nಶಿರದಲುದಯ ತೆತ್ತೀಸಕೋಟಿ ದೇವಾದಿದೇವರ್ಕಳು.\nಇಂತು ಕುಕ್ಷಿಯಲ್ಲಿ ಜಗವ ನಿರ್ಮಿಸಿ ನಿಕ್ಷೇಪಿದನು\nಅಕ್ಷಯನು, ಅಗಣಿತನು.\nಇಂತಪ್ಪ ಮಹಾಮಹೇಶ್ವರನ \n  ಚಿನ್ಮಯಸ್ವರೂಪವೇ\nಪ್ರಭುದೇವರು ನೋಡಾ.\nಅಂತಪ್ಪ ಪರಮ ಪ್ರಭುವೇ\nಎನಗೆ ಪರಮಾನಂದವಪ್ಪ ಪ್ರಾಣಲಿಂಗವೆಂದು ಆರಾಧಿಸಿ\nಬದುಕಿದೆನಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}