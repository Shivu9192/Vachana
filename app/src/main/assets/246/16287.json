{
    "id": "/16287", 
    "vachana": "ಆಕಾಶದೊಳಗಣ ಆಕಾಶ, ಜ್ಞಾನ;\nಅಲ್ಲಿ ಪ್ರಸಾದಲಿಂಗ ಸ್ವಾಯತ.\nಆಕಾಶದೊಳಗಣ ವಾಯು, ಮನಸ್ಸು;\nಅಲ್ಲಿ ಜಂಗಮಲಿಂಗ ಸ್ವಾಯತ.\nಆಕಾಶದೊಳಗಣ ಅಗ್ನಿ, ಅಹಂಕಾರ;\nಅಲ್ಲಿ ಶಿವಲಿಂಗ ಸ್ವಾಯತ.\nಆಕಾಶದೊಳಗಣ ಅಪ್ಪು, ಚಿತ್ತ;\nಅಲ್ಲಿ ಗುರುಲಿಂಗ ಸ್ವಾಯತ.\nಆಕಾಶದೊಳಗಣ ಪೃಥ್ವಿ, ಬುದ್ಧಿ;\nಅಲ್ಲಿ ಆಚಾರಲಿಂಗ ಸ್ವಾಯತ.\nಹೀಂಗೆ ಪಂಚಕರಣಂಗಳಲ್ಲಿಯೂ\nಲಿಂಗವೇ ಸ್ವಾಯತವಾಗಿಪ್ಪುದಯ್ಯ.\nವಾಯುವಿನೊಳಗಣ ಆಕಾಶ, ಸಮಾನವಾಯು;\nಅಲ್ಲಿ ಪ್ರಸಾದಲಿಂಗ ಸ್ವಾಯತ,\nವಾಯುವಿನೊಳಗಣ ಅಗ್ನಿ, ಸಮಾನವಾಯು;\nಅಲ್ಲಿ ಪ್ರಸಾದಲಿಂಗ ಸ್ವಾಯತ.\nವಾಯುವಿನೊಳಗಣ ಅಗ್ನಿ, ಉದಾನವಾಯು;\nಅಲ್ಲಿ ಶಿವಲಿಂಗ ಸ್ವಾಯತ.\nವಾಯುವಿನೊಳಗಣ ಅಪ್ಪು, ಅಪಾನವಾಯು;\nಅಲ್ಲಿ ಗುರುಲಿಂಗ ಸ್ವಾಯತ.\nವಾಯುವಿನೊಳಗಣ ಪೃಥ್ವಿ, ಪ್ರಾಣವಾಯು;\nಅಲ್ಲಿ ಆಚಾರಲಿಂಗ ಸ್ವಾಯತ.\nಹೀಂಗೆ ವಾಯುಪಂಚಕದಲ್ಲಿಯೂ\nಲಿಂಗವೇ ಸ್ವಾಯತವಾಗಿಪ್ಪುದಯ್ಯ.\nಅಗ್ನಿಯೊಳಗಣ ಅಗ್ನಿ, ನೇತ್ರೇಂದ್ರಿಯ;\nಅಲ್ಲಿ ಶಿವಲಿಂಗ ಸ್ವಾಯತ.\nಅಗ್ನಿಯೊಳಗಣ ಆಕಾಶ, ಶ್ರೋತ್ರೇಂದ್ರಿಯ;\nಅಲ್ಲಿ ಪ್ರಸಾದಲಿಂಗ ಸ್ವಾಯತ.\nಅಗ್ನಿಯೊಳಗಣ \n  ತ್ವಗಿಂದ್ರಿಯ;\nಅಲ್ಲಿ ಜಂಗಮಲಿಂಗ ಸ್ವಾಯತ.\nಅಗ್ನಿಯೊಳಗಣ ಅಪ್ಪು, ಜಿಹ್ವೇಂದ್ರಿಯ;\nಅಲ್ಲಿ ಗುರುಲಿಂಗ ಸ್ವಾಯತ.\nಅಗ್ನಿಯೊಳಗಣ ಪೃಥ್ವಿ, ಘ್ರಾಣೇಂದ್ರಿಯ;\nಅಲ್ಲಿ ಆಚಾರಲಿಂಗ ಸ್ವಾಯತ.\nಹೀಂಗೆ ಬುದ್ಧೀಂದ್ರಿಯಂಗಳಲ್ಲಿಯೂ\nಲಿಂಗವೇ ಸ್ವಾಯತವಾಗಿಪ್ಪುದಯ್ಯ.\nಅಪ್ಪುವಿನೊಳಗಣ ಅಪ್ಪು, ರಸ;\nಅಲ್ಲಿ ಗುರುಲಿಂಗ ಸ್ವಾಯತ.\nಅಪ್ಪುವಿನೊಳಗಣ ಆಕಾಶ, ಶಬ್ದ;\nಅಲ್ಲಿ ಪ್ರಸಾದಲಿಂಗ ಸ್ವಾಯತ.\nಅಪ್ಪುವಿನೊಳಗಣ ವಾಯು, ಸ್ಪರ್ಶನ;\nಅಲ್ಲಿ ಜಂಗಮಲಿಂಗ ಸ್ವಾಯತ.\nಅಪ್ಪುವಿನೊಳಗಣ ಅಗ್ನಿ ರೂಪು;\nಅಲ್ಲಿ ಶಿವಲಿಂಗ ಸ್ವಾಯತ.\nಅಪ್ಪುವಿನೊಳಗಣ ಪೃಥ್ವಿ ಗಂಧ;\nಅಲ್ಲಿ ಆಚಾರಲಿಂಗ ಸ್ವಾಯತ.\nಹೀಂಗೆ ಪಂಚವಿಷಯಂಗಳಲ್ಲಿಯೂ\nಲಿಂಗವೇ ಸ್ವಾಯತವಾಗಿಪ್ಪುದಯ್ಯ.\nಪೃಥ್ವಿಯೊಳಗಣ ಪೃಥ್ವಿ, ಪಾಯ್ವಿಂದ್ರಿಯ;\nಅಲ್ಲಿ ಆಚಾರಲಿಂಗ ಸ್ವಾಯತ.\nಪೃಥ್ವಿಯೊಳಗಣ ಆಕಾಶ, ವಾಗಿಂದ್ರಿಯ;\nಅಲ್ಲಿ ಪ್ರಸಾದಲಿಂಗ ಸ್ವಾಯತ.\nಪೃಥ್ವಿಯೊಳಗಣ ವಾಯು, ಪಾಣೀಂದ್ರಿಯ;\nಅಲ್ಲಿ ಜಂಗಮಲಿಂಗ ಸ್ವಾಯತ.\nಪೃಥ್ವಿಯೊಳಗಣ ಅಗ್ನಿ, ಪಾದೇಂದ್ರಿಯ;\nಅಲ್ಲಿ ಶಿವಲಿಂಗ ಸ್ವಾಯತ.\nಪೃಥ್ವಿಯೊಳಗಣ ಅಪ್ಪು, ಗುಹ್ವೇಂದ್ರಿಯ;\nಅಲ್ಲಿ ಗುರುಲಿಂಗ ಸ್ವಾಯತ.\nಹೀಂಗೆ ಪಂಚಕರ್ಮೇಂದ್ರಿಯಂಗಳಲ್ಲಿಯೂ\nಲಿಂಗವೇ ಸ್ವಾಯತವಾಗಿಪ್ಪುದಯ್ಯ.\nಆತ್ಮನೊಳಗಣ ಆತ್ಮ,ಶುದ್ಧಾತ್ಮ;\nಅಲ್ಲಿ ಮಹಾಲಿಂಗ ಸ್ವಾಯತ.\nಆತ್ಮನೊಳಗಣ ಆಕಾಶ, ಸುಜ್ಞಾನ;\nಅಲ್ಲಿ ಪ್ರಸಾದಲಿಂಗ ಸ್ವಾಯತ.\nಆತ್ಮನೊಳಗಣ ವಾಯು, ಸುಮನ;\nಅಲ್ಲಿ ಜಂಗಮಲಿಂಗ ಸ್ವಾಯತ.\nಆತ್ಮನೊಳಗಣ ಅಗ್ನಿ, ನಿರಹಂಕಾರ;\nಅಲ್ಲಿ ಶಿವಲಿಂಗ ಸ್ವಾಯತ.\nಆತ್ಮನೊಳಗಣ ಅಪ್ಪು, ಸುಬುದ್ಧಿ;\nಅಲ್ಲಿ ಗುರುಲಿಂಗ ಸ್ವಾಯತ.\nಆತ್ಮನೊಳಗಣ ಪೃಥ್ವಿ, ಸುಚಿತ್ತ;\nಅಲ್ಲಿ ಆಚಾರಲಿಂಗ ಸ್ವಾಯತ.\nಇಂತೀ ಪ್ರಾಣಂಗಳಲ್ಲಿಯೂ ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.\nಇಂತೀ \n  ಪ್ರಾಣಂಗಳಲ್ಲಿಯು\nಲಿಂಗವೇ ಎಡೆಕಡೆಯಿಲ್ಲದ ಪ್ರಭೇದವನರಿದಾತನೆ\nಸರ್ವಾಂಗಲಿಂಗಿ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}