{
    "id": "6287", 
    "vachana": "<font>335<br/>ಆಕಾಶದೊಳಗಣ ಆಕಾಶ, ಜ್ಞಾನ;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ.<br/>ಆಕಾಶದೊಳಗಣ ವಾಯು, ಮನಸ್ಸು;<br/>ಅಲ್ಲಿ ಜಂಗಮಲಿಂಗ ಸ್ವಾಯತ.<br/>ಆಕಾಶದೊಳಗಣ ಅಗ್ನಿ, ಅಹಂಕಾರ;<br/>ಅಲ್ಲಿ ಶಿವಲಿಂಗ ಸ್ವಾಯತ.<br/>ಆಕಾಶದೊಳಗಣ ಅಪ್ಪು, ಚಿತ್ತ;<br/>ಅಲ್ಲಿ ಗುರುಲಿಂಗ ಸ್ವಾಯತ.<br/>ಆಕಾಶದೊಳಗಣ ಪೃಥ್ವಿ, ಬುದ್ಧಿ;<br/>ಅಲ್ಲಿ ಆಚಾರಲಿಂಗ ಸ್ವಾಯತ.<br/>ಹೀಂಗೆ ಪಂಚಕರಣಂಗಳಲ್ಲಿಯೂ<br/>ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.<br/>ವಾಯುವಿನೊಳಗಣ ಆಕಾಶ, ಸಮಾನವಾಯು;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ,<br/>ವಾಯುವಿನೊಳಗಣ ಅಗ್ನಿ, ಸಮಾನವಾಯು;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ.<br/>ವಾಯುವಿನೊಳಗಣ ಅಗ್ನಿ, ಉದಾನವಾಯು;<br/>ಅಲ್ಲಿ ಶಿವಲಿಂಗ ಸ್ವಾಯತ.<br/>ವಾಯುವಿನೊಳಗಣ ಅಪ್ಪು, ಅಪಾನವಾಯು;<br/>ಅಲ್ಲಿ ಗುರುಲಿಂಗ ಸ್ವಾಯತ.<br/>ವಾಯುವಿನೊಳಗಣ ಪೃಥ್ವಿ, ಪ್ರಾಣವಾಯು;<br/>ಅಲ್ಲಿ ಆಚಾರಲಿಂಗ ಸ್ವಾಯತ.<br/>ಹೀಂಗೆ ವಾಯುಪಂಚಕದಲ್ಲಿಯೂ<br/>ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.<br/>ಅಗ್ನಿಯೊಳಗಣ ಅಗ್ನಿ, ನೇತ್ರೇಂದ್ರಿಯ;<br/>ಅಲ್ಲಿ ಶಿವಲಿಂಗ ಸ್ವಾಯತ.<br/>ಅಗ್ನಿಯೊಳಗಣ ಆಕಾಶ, ಶ್ರೋತ್ರೇಂದ್ರಿಯ;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ.<br/>ಅಗ್ನಿಯೊಳಗಣ ವಾಯು  ತ್ವಗಿಂದ್ರಿಯ;<br/>ಅಲ್ಲಿ ಜಂಗಮಲಿಂಗ ಸ್ವಾಯತ.<br/>ಅಗ್ನಿಯೊಳಗಣ ಅಪ್ಪು, ಜಿಹ್ವೇಂದ್ರಿಯ;<br/>ಅಲ್ಲಿ ಗುರುಲಿಂಗ ಸ್ವಾಯತ.<br/>ಅಗ್ನಿಯೊಳಗಣ ಪೃಥ್ವಿ, ಘ್ರಾಣೇಂದ್ರಿಯ;<br/>ಅಲ್ಲಿ ಆಚಾರಲಿಂಗ ಸ್ವಾಯತ.<br/>ಹೀಂಗೆ ಬುದ್ಧೀಂದ್ರಿಯಂಗಳಲ್ಲಿಯೂ<br/>ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.<br/>ಅಪ್ಪುವಿನೊಳಗಣ ಅಪ್ಪು, ರಸ;<br/>ಅಲ್ಲಿ ಗುರುಲಿಂಗ ಸ್ವಾಯತ.<br/>ಅಪ್ಪುವಿನೊಳಗಣ ಆಕಾಶ, ಶಬ್ದ;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ.<br/>ಅಪ್ಪುವಿನೊಳಗಣ ವಾಯು, ಸ್ಪರ್ಶನ;<br/>ಅಲ್ಲಿ ಜಂಗಮಲಿಂಗ ಸ್ವಾಯತ.<br/>ಅಪ್ಪುವಿನೊಳಗಣ ಅಗ್ನಿ ರೂಪು;<br/>ಅಲ್ಲಿ ಶಿವಲಿಂಗ ಸ್ವಾಯತ.<br/>ಅಪ್ಪುವಿನೊಳಗಣ ಪೃಥ್ವಿ ಗಂಧ;<br/>ಅಲ್ಲಿ ಆಚಾರಲಿಂಗ ಸ್ವಾಯತ.<br/>ಹೀಂಗೆ ಪಂಚವಿಷಯಂಗಳಲ್ಲಿಯೂ<br/>ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.<br/>ಪೃಥ್ವಿಯೊಳಗಣ ಪೃಥ್ವಿ, ಪಾಯ್ವಿಂದ್ರಿಯ;<br/>ಅಲ್ಲಿ ಆಚಾರಲಿಂಗ ಸ್ವಾಯತ.<br/>ಪೃಥ್ವಿಯೊಳಗಣ ಆಕಾಶ, ವಾಗಿಂದ್ರಿಯ;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ.<br/>ಪೃಥ್ವಿಯೊಳಗಣ ವಾಯು, ಪಾಣೀಂದ್ರಿಯ;<br/>ಅಲ್ಲಿ ಜಂಗಮಲಿಂಗ ಸ್ವಾಯತ.<br/>ಪೃಥ್ವಿಯೊಳಗಣ ಅಗ್ನಿ, ಪಾದೇಂದ್ರಿಯ;<br/>ಅಲ್ಲಿ ಶಿವಲಿಂಗ ಸ್ವಾಯತ.<br/>ಪೃಥ್ವಿಯೊಳಗಣ ಅಪ್ಪು, ಗುಹ್ವೇಂದ್ರಿಯ;<br/>ಅಲ್ಲಿ ಗುರುಲಿಂಗ ಸ್ವಾಯತ.<br/>ಹೀಂಗೆ ಪಂಚಕರ್ಮೇಂದ್ರಿಯಂಗಳಲ್ಲಿಯೂ<br/>ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.<br/>ಆತ್ಮನೊಳಗಣ ಆತ್ಮ,ಶುದ್ಧಾತ್ಮ;<br/>ಅಲ್ಲಿ ಮಹಾಲಿಂಗ ಸ್ವಾಯತ.<br/>ಆತ್ಮನೊಳಗಣ ಆಕಾಶ, ಸುಜ್ಞಾನ;<br/>ಅಲ್ಲಿ ಪ್ರಸಾದಲಿಂಗ ಸ್ವಾಯತ.<br/>ಆತ್ಮನೊಳಗಣ ವಾಯು, ಸುಮನ;<br/>ಅಲ್ಲಿ ಜಂಗಮಲಿಂಗ ಸ್ವಾಯತ.<br/>ಆತ್ಮನೊಳಗಣ ಅಗ್ನಿ, ನಿರಹಂಕಾರ;<br/>ಅಲ್ಲಿ ಶಿವಲಿಂಗ ಸ್ವಾಯತ.<br/>ಆತ್ಮನೊಳಗಣ ಅಪ್ಪು, ಸುಬುದ್ಧಿ;<br/>ಅಲ್ಲಿ ಗುರುಲಿಂಗ ಸ್ವಾಯತ.<br/>ಆತ್ಮನೊಳಗಣ ಪೃಥ್ವಿ, ಸುಚಿತ್ತ;<br/>ಅಲ್ಲಿ ಆಚಾರಲಿಂಗ ಸ್ವಾಯತ.<br/>ಇಂತೀ ಪ್ರಾಣಂಗಳಲ್ಲಿಯೂ ಲಿಂಗವೇ ಸ್ವಾಯತವಾಗಿಪ್ಪುದಯ್ಯ.<br/>ಇಂತೀ ಅಂಗ  ಪ್ರಾಣಂಗಳಲ್ಲಿಯು<br/>ಲಿಂಗವೇ ಎಡೆಕಡೆಯಿಲ್ಲದ ಪ್ರಭೇದವನರಿದಾತನೆ<br/>ಸರ್ವಾಂಗಲಿಂಗಿ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}