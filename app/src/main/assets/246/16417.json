{
    "id": "6417", 
    "vachana": "<font>465<br/>ಪಂಚಮುದ್ರೆ ಪಂಚಮುದ್ರೆಯೆಂದೇನೋ?<br/>ಹೇಳಿಹೆ ಕೇಳಿ;<br/>ಸರ್ವಾಂಗವನು ಸಮತೆಯೆಂಬ ಸದಾಚಾರದಲ್ಲಿಯೆ<br/>ನೆಲೆಗೊಳಿಸಿದ್ದುದೇ ಕಂಥೆಯಯ್ಯ.<br/>ಸುಬುದ್ಧಿಯೆಂಬ ಮಕುಟಕ್ಕೆ<br/>ಅರುಹೆಂಬ ಬಟ್ಟಪಾವಡೆ, ಕ್ರೀಯೆಂಬ ಪಾಗ.<br/>ವಿಚಾರದಿಂದ ಬಳಸಿ ಸುತ್ತಬೇಕು ಕಾಣಿರಣ್ಣ.<br/>ದೃಢವೆಂಬ ದಂಡ, ವಿವೇಕವೆಂಬ ಕಪ್ಪರವ<br/>ಹಿಡಿಯಬೇಕು ಕಾಣಿರಯ್ಯ.<br/>ಜ್ಞಾನವೆಂಬ ಭಸ್ಮಘುಟಿಕೆ ಸುಮನವೆಂಬ ಗಮನ,<br/>ಸುಚಿತ್ತವೆಂಬ ಸುಳುಹು, ಪರತತ್ವ ಸದ್ಭಾವದಿಂದ<br/>ಪರಮದೇಹಿಯೆಂದು ಸುಳಿವ<br/>ಪರದೇಶಿಕನ ತೋರಿ ಬದುಕಿಸಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}