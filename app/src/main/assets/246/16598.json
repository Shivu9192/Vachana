{
    "id": "/16598", 
    "vachana": "ಕೆರೆಯೊಡೆದ ಬಳಿಕ \n  ತಡೆಯಬಲ್ಲುದೇ?.\nಒಡೆದ ಮಡಕೆಗೆ ಒತ್ತುಮಣ್ಣಕೊಟ್ಟರೆ ನಿಲಬಲ್ಲುದೇ ಅಯ್ಯ?.\nಮುತ್ತೊಡೆದರೆ ಹತ್ತಬಲ್ಲುದೇ?.\nಸುರಚಾಪ ನಿರ್ಧರವಾಗಬಲ್ಲುದೇ ಅಯ್ಯ?.\nಚಿತ್ತವೊಡೆದರೆ ಭಕ್ತಿ ನೆಲೆಗೊಳ್ಳದು.\nಭಕ್ತಿ ಬೀಸರವಾದರೆ, ಮುಕ್ತಿಯೆಂಬುದು ಎಂದಿಗೂ ಇಲ್ಲ ಕಾಣಾ.\nಇದು ಕಾರಣ,\nಚಿತ್ತ ಲಿಂಗವನಪ್ಪಿ ಒಡೆಯದೆ,\nಭಕ್ತಿ ಬೀಸರವೊಗದೆ,\nನಿಮ್ಮ ಕೂಡಿ, \n  ನಿರ್ಮುಕ್ತನಾದೆನು ಕಾಣಾ.\nಎಲ್ಲರ ಪರಿಯಲ್ಲ, ಎನ್ನ \n  ಬೇರೆ ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}