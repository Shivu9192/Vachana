{
    "id": "16565", 
    "vachana": "<font>613<br/>ಸದ್ಯೋಜಾತನ ಮುಟ್ಟಿ, ಪೃಥ್ವಿ ಬಯಲಾಗಿ<br/>ಚಿತ್ತ ಪಂಚಕವು ಕೆಟ್ಟವು ನೋಡಾ.<br/>ವಾಮದೇವನಿಗೊಲಿದು, ಅಪ್ಪು  ಬಯಲಾಗಿ<br/>ಬುದ್ಧಿ ಪಂಚಕವು ಕೆಟ್ಟವು ನೋಡಾ.<br/>ಅಘೋರನ ನೆರೆದು, ಅಗ್ನಿ ಬಯಲಾಗಿ<br/>ಅಹಂಕಾರ ಪಂಚಕವಳಿದು ನಿರಹಂಕಾರಿಯಾದೆನಯ್ಯ.<br/>ತತ್ಪುರುಷನನಪ್ಪಿ, ವಾಯು  ಬಯಲಾಗಿ<br/>ಮನಪಂಚಕವಳಿದವು ನೋಡಾ.<br/>ಈಶಾನ್ಯನೊಡಗೂಡಿ, ಆಕಾಶಬಯಲಾಗಿ<br/>ಭಾವ ಪಂಚಕವಳಿದು ನಿರ್ಭಾವಿಯಾಗಿ ನಿಜಲಿಂಗೈಕ್ಯನಾದೆನಯ್ಯ.<br/>ಎಲ್ಲಾ ಪದಂಗಳ ಮೀರಿ<br/>ಮಹಾಲಿಂಗ ಪದದೊಳಗೆ ಸಂಯೋಗವಾಗಿರ್ದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}