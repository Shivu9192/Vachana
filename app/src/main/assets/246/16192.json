{
    "id": "6192", 
    "vachana": "<font>240<br/>ಲಿಂಗವಿದ್ದ ಹಸ್ತ  ಲಿಂಗಕ್ಕೆ ಪೀಠ ಕಾಣಿರೋ.<br/>ಲಿಂಗವ ಪೂಜಿಸುವ ಹಸ್ತವೆ ಶಿವಹಸ್ತ ಕಾಣಿರೋ.<br/>ಲಿಂಗವ ಧರಿಸಿಪ್ಪಂಗವೆ ಲಿಂಗದಂಗವಾಗಿ<br/>ಲಿಂಗಕ್ಕೂ ಅಂಗಕ್ಕೂ ಭಿನ್ನವಿಲ್ಲ ಕಾಣಿರೋ.<br/>ಲಿಂಗಪ್ರಸಾದವ ಕೊಂಬ ಪ್ರಾಣ ಲಿಂಗ ತಾ ನೋಡಾ.<br/>ಒಳಹೊರಗೆ ಲಿಂಗಭರಿತವಾಗಿಪ್ಪ ಲಿಂಗದೇಹಿ ಲಿಂಗಪ್ರಾಣಿಗೆ<br/>ಲಿಂಗಸಹಭೋಜನವ ಮಾಡಬೇಕೆಂಬುದೆ ಸದಾಚಾರ.<br/>ಹೀಂಗಲ್ಲದೆ<br/>ಅಂಗಕ್ಕು ಲಿಂಗಕ್ಕು ಭೇದ  ಭಾವವ ಕಲ್ಪಿಸಿಕೊಂಡು<br/>ಲಿಂಗಸ ಭೋಜನವ ಮಾಡಬಾರದೆಂಬ<br/>ಸಂದೇಹ ಸೂತಕ  ಪ್ರಾಣಿಗಳಿಗೆ<br/>ಅಂಗದಲ್ಲಿ ಲಿಂಗವಿಲ್ಲ, ಮನದಲ್ಲಿ ಮಂತ್ರವಿಲ್ಲ;<br/>ಪ್ರಾಣದಲ್ಲಿ ಪ್ರಸಾದವಿಲ್ಲ.<br/>ಪ್ರಸಾದವಿಲ್ಲದವರಿಗೆ ಮುಕ್ತಿಯೆಂಬುದೆಂದೂ ಇಲ್ಲ ನೀ ಸಾಕ್ಷಿಯಾಗಿ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}