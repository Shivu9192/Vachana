{
    "id": "16475", 
    "vachana": "<font>523<br/>ಕಣ್ಣಿಲ್ಲದಾತ ಕಾಣಬಲ್ಲನೆ ಅಯ್ಯ?<br/>ಕಿವಿಯಿಲ್ಲದಾತ ಕೇಳಬಲ್ಲನೇನಯ್ಯ?<br/>ಮೂಗಿಲ್ಲದ ಮೂಕಾರ್ತಿ ವಾಸಿಸಬಲ್ಲನೆ ಅಯ್ಯ?<br/>ನಾಲಿಗೆಯಿಲ್ಲದವ ರುಚಿಸಬಲ್ಲನೆ ನೋಡಯ್ಯ?<br/>ಕೈಯಿಲ್ಲದ ಮೋಟ  ಹಿಡಿಯಬಲ್ಲನೆ?<br/>ಕಾಲಿಲ್ಲದ ಹೆಳವ  ನಡೆಯಬಲ್ಲನೆ ಅಯ್ಯ?<br/>ಹಂದೆ ಶೌರ್ಯದ ಕುರುಹ ಬಲ್ಲನೆ?<br/>ನಪುಂಸಕ ವ್ಯವಹರಿಸಬಲ್ಲನೆ ಅಯ್ಯ?<br/>ತಮ್ಮ ತಾವರಿಯದ ಅಜ್ಞಾನಿಗಳು,<br/>ಗುರು ಗುರುವೆಂದು ಅನ್ಯರಿಗೆ ಉಪದೇಶವ ಕೊಟ್ಟು<br/>ಅರುಹಿನ ಆಚರಣೆಯ ಹೇಳಿ<br/>ಸತ್ಪಥದ ಆಚರಣೆಯ ಹೇಳಿ<br/>ತಮ್ಮ ಹಾದಿಯ ತಾವರಿಯರು;<br/>ತಾವಿನ್ನಾರಿಗೆ ಹಾದಿಯ ತೋರಿಹರಯ್ಯ?<br/>ಆ ಭೂಭಾರಿಗಳು ಗುರು ಗುರುವೆಂಬುದಕ್ಕೆ ನಾಚರು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}