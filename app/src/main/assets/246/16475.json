{
    "id": "16475", 
    "vachana": "ಕಣ್ಣಿಲ್ಲದಾತ ಕಾಣಬಲ್ಲನೆ ಅಯ್ಯ?\nಕಿವಿಯಿಲ್ಲದಾತ ಕೇಳಬಲ್ಲನೇನಯ್ಯ?\nಮೂಗಿಲ್ಲದ ಮೂಕಾರ್ತಿ ವಾಸಿಸಬಲ್ಲನೆ ಅಯ್ಯ?\nನಾಲಿಗೆಯಿಲ್ಲದವ ರುಚಿಸಬಲ್ಲನೆ ನೋಡಯ್ಯ?\nಕೈಯಿಲ್ಲದ \n  ಹಿಡಿಯಬಲ್ಲನೆ?\nಕಾಲಿಲ್ಲದ \n  ನಡೆಯಬಲ್ಲನೆ ಅಯ್ಯ?\nಹಂದೆ ಶೌರ್ಯದ ಕುರುಹ ಬಲ್ಲನೆ?\nನಪುಂಸಕ ವ್ಯವಹರಿಸಬಲ್ಲನೆ ಅಯ್ಯ?\nತಮ್ಮ ತಾವರಿಯದ ಅಜ್ಞಾನಿಗಳು,\nಗುರು ಗುರುವೆಂದು ಅನ್ಯರಿಗೆ ಉಪದೇಶವ ಕೊಟ್ಟು\nಅರುಹಿನ ಆಚರಣೆಯ ಹೇಳಿ\nಸತ್ಪಥದ ಆಚರಣೆಯ ಹೇಳಿ\nತಮ್ಮ ಹಾದಿಯ ತಾವರಿಯರು;\nತಾವಿನ್ನಾರಿಗೆ ಹಾದಿಯ ತೋರಿಹರಯ್ಯ?\nಆ ಭೂಭಾರಿಗಳು ಗುರು ಗುರುವೆಂಬುದಕ್ಕೆ ನಾಚರು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}