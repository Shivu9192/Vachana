{
    "id": "16259", 
    "vachana": "<font>307<br/>ಮಡಕೆಯ ತುಂಬಿ ಪಾವಡೆಯ ಕಟ್ಟುವರಲ್ಲದೆ<br/>ಸರ್ವಾಂಗವನು ಸದಾಚಾರವೆಂಬ ಪಾವಡದಲ್ಲಿ<br/>ಕಟ್ಟುವರನಾರನೂ ಕಾಣೆನಯ್ಯ.<br/>ಬಾಯ ತುಂಬಿ ಪಾವಡೆಯ ಬಿಗಿಬಿಗಿದು ಕಟ್ಟುವರಲ್ಲದೆ<br/>ಮನದ ಬಾಯ ಅರುಹೆಂಬ ಪಾವಡೆಯಲ್ಲಿ<br/>ಕಟ್ಟುವರನಾರನು ಕಾಣೆನಯ್ಯ.<br/>ಮುಖ ತುಂಬಿ ಪಾವಡೆಯ ಕಟ್ಟುವರಲ್ಲದೆ<br/>ಮೂಗು ಹೋದವರಂತೆ<br/>ಭಾವ ತುಂಬಿ ನಿರ್ವಾಣವೆಂಬ ಪಾವಡೆಯ<br/>ಕಟ್ಟುವರನಾರನೂ ಕಾಣೆನಯ್ಯ.<br/>ಅಂಗ ಆಚಾರದಲ್ಲಿ ಸಾವಧಾನವಾಗದೆ,<br/>ಮನ ಅರುಹಿನಲ್ಲಿ ಸಾವಧಾನವಾಗದೆ,<br/>ಭಾವ ನಿರ್ವಾಣದಲ್ಲಿ ಸಾವಧಾನವಾಗದೆ,<br/>ಬರಿದೆ ಶೀಲವಂತರು ಶೀಲವಂತರೆಂದರೇನಯ್ಯ.<br/>ತನು ಮನ ಧನ ಅವಗುಣವೆಂಬ ಭವಿಯ ಕಳೆಯದೆ<br/>ಹೊರಗೆ ವ್ರತಿಗಳೆಂದರೆ ಆರು ಮಚ್ಚುವರಯ್ಯ?<br/>ಹುಚ್ಚರಿರಾ ಸುಮ್ಮನಿರಿ.<br/>ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುಇವರ ಮೆಚ್ಚನು ಕಾಣಿರೋ!</font>"
}