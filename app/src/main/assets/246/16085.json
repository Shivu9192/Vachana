{
    "id": "16085", 
    "vachana": "<font>134<br/>ತಂದೆ ತಾಯಿಗಳ ವಿಕಾರದ ಶುಕ್ಲಶೋಣಿತದ ಸಂಬಂಧವಪ್ಪ<br/>ಸರ್ವಸೂತಕತನುವಿಡಿದ ಪ್ರಾಣಿಗಳಿಗೆ<br/>ಯಮನ ಸಂಹಾರವ ಕಲ್ಪಿಸಿಕೊಂಡಿಪ್ಪ ಶಿವನ<br/>ಪರಿಯಾನಾರೂ ಅರಿಯರಲ್ಲ.<br/>ಈ ಮಾಯಿಕ  ಸಂಬಂಧವಾದ ದೇಹ ತಾನೆಂದೆಂಬ<br/>ಮೂಢಾತ್ಮರ ನಾನೇನೆಂಬೆನಯ್ಯ?.<br/>ಆತ್ಮ ಅನಾತ್ಮನ ವಿಚಾರಿಸಿ ತಿಳಿಯಲು<br/>ಅಚೇತನವಾದ ಅನಾತ್ಮಸ್ವರೂಪೇ ದೇಹ;<br/>ಆ ದೇಹಕ್ಕೆ ಆಶ್ರಯವಾಗಿಪ್ಪ ಚೈತನ್ಯನೇ ಆತ್ಮನು.<br/>ಇದು ಕಾರಣ, ದೇಹವೇ ಜಡ; ಆತ್ಮನೇ ಅಜಡನು.<br/>ಅದೇನುಕಾರಣ ದೇಹ ಜಡ, ಆತ್ಮನು ಅಜಡನುಯೆಂದಡೆ;<br/>ದೇಹವೇ ಮಾಯಾಕಾರ್ಯವಾದ ಕಾರಣ ಜಡ;<br/>ಇದು ಕಾರಣ, ಇಂದ್ರಿಯಂಗಳು ಜಡ; ವಿಷಯಂಗಳು ಜಡ;<br/>ಕರಣಂಗಳು ಜಡ; ವಾಯುಗಳು ಜಡ; ಆತ್ಮನೇ ಅಜಡನು.<br/>ಆತ್ಮನದೇನುಕಾರಣ ಅಜಡನೆಂದರೆ<br/>ಶಿವಾಂಶಿಕನಾದಕಾರಣ ಅಜಡನು.<br/>ಆ ಶುದ್ಧ ಚಿದ್ರೂಪನಾದ ಆತ್ಮನು<br/>ಅವಿದ್ಯಾಸಂಬಂಧವಾದ ದೇಹೇಂದ್ರಿಯದ ಸಂಗದಿಂದ<br/>ಸಂಸಾರಿಯಾಗಿಪ್ಪನು ನೋಡಾ.<br/>ಈ ಸಂಸಾರವ್ಯಾಪ್ತಿಯಹಂಥ<br/>ಜೀವನದ ಗುಣವ ಕಳೆದುಳಿದಿಹನೆಂದಡೆ<br/>ದೇವ ದಾನರ ಮಾನವರಿಗೆ ದುರ್ಲಭ ನೋಡಾ.<br/>ಈ ಮಾಯಾಪ್ರಪಂಚ ನಿವೃತ್ತಿಯಮಾಡುವ<br/>ಮಹದರುಹು ತಾನೆಂತಾದೋ<br/>ಅಂತಪ್ಪ ಅರುಹುಳ್ಳ ಶರಣರಿಗೆ<br/>ನಮೋನಮೋಯೆಂಬೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}