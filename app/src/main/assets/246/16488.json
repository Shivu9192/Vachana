{
    "id": "16488", 
    "vachana": "ಆ ಭಕ್ತಂಗೆ ಲಿಂಗವೇ ಪ್ರಾಣ;\nಆ ಲಿಂಗಕ್ಕೆ ಗುರುವೇ ಪ್ರಾಣ;\nಆ ಗುರುವಿಂಗೆ ಜಂಗಮವೇ ಪ್ರಾಣ ನೋಡಾ.\nಅದೇನುಕಾರಣವೆಂದರೆ:\nಆ \n  \n  ಪರವಸ್ತುವೆ \n  ಚೈತನ್ಯವೆಂಬ\nಜಂಗಮವು ನೋಡಾ.\nಆ ಪರಮ ಜಂಗಮದಿಂದ \n  ಗುರುಮೂರ್ತಿ\nಉದಯವಾದನು ನೋಡಾ.\nಆ \n  ಗುರುಮೂರ್ತಿಯಿಂದ\nಆದಿಮಹಾಲಿಂಗವು ಉದಯವಾಯಿತ್ತು ನೋಡಾ.\nಆ ಆದಿಮಹಾಲಿಂಗದಿಂದ ಮೂರ್ತಿಗೊಂಡನು ಭಕ್ತನು.\nಆ ಗುರುವಿಂಗೆ ಆ ಲಿಂಗಕ್ಕೆ ಆ ಭಕ್ತಂಗೆ\nಆ \n  ಪ್ರಸಾದವೇ ಪ್ರಾಣ ನೋಡಾ.\nಇದು ಕಾರಣ:\nಭಕ್ತನಾದರೂ ಲಿಂಗವಾದರೂ ಗುರುವಾದರೂ\nಜಂಗಮ ಪ್ರಸಾದವ ಕೊಳ್ಳಲೇಬೇಕು.\nಜಂಗಮ ಪ್ರಸಾದವ ಕೊಳ್ಳದಿದ್ದರೆ\nಆತ ಗುರುವಲ್ಲ, ಅದು ಲಿಂಗವಲ್ಲ; ಆತ ಭಕ್ತನಲ್ಲ ನೋಡಾ.\nಆ ಶೈವ ಪಾಷಂಡಿಯ ಕೈಯ ಪಡೆದುದು ಉಪದೇಶವಲ್ಲ;\nಆತನಿಂದ ಪಡೆದುದು ಲಿಂಗವಲ್ಲ.\nಆ ಲಿಂಗವ ಧರಿಸಿಪ್ಪಾತ ಭಕ್ತನಲ್ಲ.\nಅವ ಭೂತಪ್ರಾಣಿ ನೋಡಾ.\nಇದುಕಾರಣ:\nಜಂಗಮ ಪ್ರಸಾದವ ಲಿಂಗಕ್ಕೆ ಕೊಟ್ಟು ಕೊಂಬಾತನೆ ಶಿವಭಕ್ತನು.\nಆ \n  ಪ್ರಸಾದವ ಲಿಂಗಕ್ಕೆ ಕೊಟ್ಟು ಕೊಳ್ಳದಿದ್ದರೆ\nಅವ ಭವಿಗಿಂದಲು \n  ನೋಡಾ.\nಆ ಭವಭಾರಿಯ \n  ನೋಡಲಾಗದು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}