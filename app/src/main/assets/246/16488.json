{
    "id": "16488", 
    "vachana": "<font>536<br/>ಆ ಭಕ್ತಂಗೆ ಲಿಂಗವೇ ಪ್ರಾಣ;<br/>ಆ ಲಿಂಗಕ್ಕೆ ಗುರುವೇ ಪ್ರಾಣ;<br/>ಆ ಗುರುವಿಂಗೆ ಜಂಗಮವೇ ಪ್ರಾಣ ನೋಡಾ.<br/>ಅದೇನುಕಾರಣವೆಂದರೆ:<br/>ಆ ನಿತ್ಯ  ನಿರಂಜನ  ಪರವಸ್ತುವೆ ಘನ  ಚೈತನ್ಯವೆಂಬ<br/>ಜಂಗಮವು ನೋಡಾ.<br/>ಆ ಪರಮ ಜಂಗಮದಿಂದ ನಿಃಕಲ  ಗುರುಮೂರ್ತಿ<br/>ಉದಯವಾದನು ನೋಡಾ.<br/>ಆ ನಿಃಕಲ  ಗುರುಮೂರ್ತಿಯಿಂದ<br/>ಆದಿಮಹಾಲಿಂಗವು ಉದಯವಾಯಿತ್ತು ನೋಡಾ.<br/>ಆ ಆದಿಮಹಾಲಿಂಗದಿಂದ ಮೂರ್ತಿಗೊಂಡನು ಭಕ್ತನು.<br/>ಆ ಗುರುವಿಂಗೆ ಆ ಲಿಂಗಕ್ಕೆ ಆ ಭಕ್ತಂಗೆ<br/>ಆ ಜಂಗಮ  ಪ್ರಸಾದವೇ ಪ್ರಾಣ ನೋಡಾ.<br/>ಇದು ಕಾರಣ:<br/>ಭಕ್ತನಾದರೂ ಲಿಂಗವಾದರೂ ಗುರುವಾದರೂ<br/>ಜಂಗಮ ಪ್ರಸಾದವ ಕೊಳ್ಳಲೇಬೇಕು.<br/>ಜಂಗಮ ಪ್ರಸಾದವ ಕೊಳ್ಳದಿದ್ದರೆ<br/>ಆತ ಗುರುವಲ್ಲ, ಅದು ಲಿಂಗವಲ್ಲ; ಆತ ಭಕ್ತನಲ್ಲ ನೋಡಾ.<br/>ಆ ಶೈವ ಪಾಷಂಡಿಯ ಕೈಯ ಪಡೆದುದು ಉಪದೇಶವಲ್ಲ;<br/>ಆತನಿಂದ ಪಡೆದುದು ಲಿಂಗವಲ್ಲ.<br/>ಆ ಲಿಂಗವ ಧರಿಸಿಪ್ಪಾತ ಭಕ್ತನಲ್ಲ.<br/>ಅವ ಭೂತಪ್ರಾಣಿ ನೋಡಾ.<br/>ಇದುಕಾರಣ:<br/>ಜಂಗಮ ಪ್ರಸಾದವ ಲಿಂಗಕ್ಕೆ ಕೊಟ್ಟು ಕೊಂಬಾತನೆ ಶಿವಭಕ್ತನು.<br/>ಆ ಜಂಗಮ  ಪ್ರಸಾದವ ಲಿಂಗಕ್ಕೆ ಕೊಟ್ಟು ಕೊಳ್ಳದಿದ್ದರೆ<br/>ಅವ ಭವಿಗಿಂದಲು ಕರಕಷ್ಟ  ನೋಡಾ.<br/>ಆ ಭವಭಾರಿಯ ಮುಖ  ನೋಡಲಾಗದು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}