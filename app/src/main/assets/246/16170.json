{
    "id": "6170", 
    "vachana": "<font>218<br/>ಏನನೋದಿದರೇನಯ್ಯಾ?<br/>ಏನಕೇಳಿದರೇನಯ್ಯಾ?<br/>ಏನಹಾಡಿದರೇನಯ್ಯಾ?<br/>`ಓದಿ ಮರುಳಾದೆಯೋ ಕೂಚಿಭಟ್ಟ'ರೇ! ಎಂದು.<br/>ಗಿಣಿಯೋದಿ ತನ್ನ ಹೇಲ ತಾ ತಿಂದಂತೆ,<br/>ಏಕಲಿಂಗನಿಷ್ಠಾಚಾರ ಸ್ವಾನುಭವವಿವೇಕ<br/>ಸಿದ್ಧಾಂತ ನಿರ್ಣಯವಿಲ್ಲದೆ,<br/>ಮಾತಿಗೆ ಮಾತುಕಲಿತು ನುಡಿಗೆ ನುಡಿಯ ಕಲಿತು<br/>ತರ್ಕಮರ್ಕಟರಂತೆ ಹೋರುವ<br/>ಬಯಲಸಂಭ್ರಮದ ತರ್ಕಿಗಳ ಕಂಡರೆ,<br/>ಮಾಗಿಯ ಕೋಗಿಲೆಯಂತೆ<br/>ಮುಖ ಮುನಿಸಾಗಿರಿಸಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}