{
    "id": "16463", 
    "vachana": "<font>511<br/>ಅಜ ಹರಿ  ಸುರರಿಗೆ ಶರೀರವ ತೊಡಿಸಿ<br/>ಕರಣದೋಕುಳಿಯಾಡಿ<br/>ವಿಷಯದ ಮಳೆಯ ಕರೆವುತ್ತಿದ್ದಾಳೆ ನೋಡಾ.<br/>ಹರಣದ ಮಧ್ಯದಲ್ಲಿ ನಿಂದು,<br/>ಹೆಣ್ಣು ಹೊನ್ನು  ಮಣ್ಣು ತೋರಿ,<br/>ಕಣ್ಣ ಕಟ್ಟಿದಳು ನೋಡಾ,<br/>ನಿಮ್ಮ ಕಾಣಲೀಯದೆ.<br/>ತಾನು ತಲೆಕೆಳಗಾಗಿ ಕಾಲುಮೇಲಾಗಿ ನಡೆವಳು.<br/>ಕರಿಯಾಗಿ ನಿಂದು, ಹರಿಯಾಗಿ ಹರಿದು,<br/>ಉರಿಯಾಗಿ ಸುಡುತಿಪ್ಪಳು ನೋಡಾ.<br/>ಕರಿಯ ಶಿರದಲ್ಲಿ ಉರಿ ಹುಟ್ಟಲು<br/>ಕರಿ ಬೆಂದಿತ್ತು, ಹರಿ  ನಿಂದಿತ್ತು, ಉರಿ ಕೆಟ್ಟಿತ್ತು.<br/>ಶರೀರಗುಣವಳಿದು ಸದ್ಭಕ್ತಿಸಾಮ್ರಾಜ್ಯವನಾಳುತ್ತಿರ್ದೆನು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}