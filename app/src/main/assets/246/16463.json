{
    "id": "16463", 
    "vachana": "ಅಜ \n  ಸುರರಿಗೆ ಶರೀರವ ತೊಡಿಸಿ\nಕರಣದೋಕುಳಿಯಾಡಿ\nವಿಷಯದ ಮಳೆಯ ಕರೆವುತ್ತಿದ್ದಾಳೆ ನೋಡಾ.\nಹರಣದ ಮಧ್ಯದಲ್ಲಿ ನಿಂದು,\nಹೆಣ್ಣು \n  ಮಣ್ಣು ತೋರಿ,\nಕಣ್ಣ ಕಟ್ಟಿದಳು ನೋಡಾ,\nನಿಮ್ಮ ಕಾಣಲೀಯದೆ.\nತಾನು ತಲೆಕೆಳಗಾಗಿ ಕಾಲುಮೇಲಾಗಿ ನಡೆವಳು.\nಕರಿಯಾಗಿ ನಿಂದು, ಹರಿಯಾಗಿ ಹರಿದು,\nಉರಿಯಾಗಿ ಸುಡುತಿಪ್ಪಳು ನೋಡಾ.\nಕರಿಯ ಶಿರದಲ್ಲಿ ಉರಿ ಹುಟ್ಟಲು\nಕರಿ ಬೆಂದಿತ್ತು, \n  ನಿಂದಿತ್ತು, ಉರಿ ಕೆಟ್ಟಿತ್ತು.\nಶರೀರಗುಣವಳಿದು ಸದ್ಭಕ್ತಿಸಾಮ್ರಾಜ್ಯವನಾಳುತ್ತಿರ್ದೆನು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}