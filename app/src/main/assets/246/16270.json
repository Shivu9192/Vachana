{
    "id": "16270", 
    "vachana": "ಎನ್ನಂತರಂಗದ ಆತ್ಮನೊಳಗೆ\nಅಂಗವಿಲ್ಲದ ಅನಾಮಯನ ನೋಡಿ ಕಂಡೆನಯ್ಯ.\nಆ ಪುರುಷನ ಮುಟ್ಟಿ ಹಿಡಿದು,\nದರುಶನ ಸ್ವರುಷನವ ಮಾಡಿ ಕೂಡಿ ನೆರೆದಿಹೆನೆಂದರೆ\nಚಿತ್ತ ಮನಕ್ಕೆ ಅಗೋಚರವಾಗಿಪ್ಪನಯ್ಯ.\nಈ ಪುರುಷನ ಚಾರಿತ್ರ ವಿಪರೀತ ವಿಸ್ಮಯವಾಗಿದೆ ನೋಡಾ.\nಆತನ ರೂಪು ಲಾವಣ್ಯ ಯುಕ್ತಿ ವಿಧಾನವ\nಏನೆಂದುಪಮಿಸುವೆನಯ್ಯ?\nಉಪಮಾತೀತ ಅವಿರಳಾತ್ಮಕ ಚಿದ್ರೂಪ ಕಾಣಿಭೋ.\nಕೆಂಜೆಡೆಯ ಭಾಳನೇತ್ರಂ\nರಂಜಿಪ ರವಿಕೋಟಿತೇಜದಿಂದುರವಣಿಸುತ್ತಿದಾನೆ ನೋಡಾ.\nಕಂಜಪದಯಗಳದೊಳು ಹೊಳವುತ್ತಿದಾನೆ\nನಂಜುಗೊರಳಭವ ಕಾಣಿಭೋ.\nಭವರೋಗವೈದ್ಯ, ಭವಹರ, ಎನ್ನ ತಂದೆ,\nಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವನು,\nಎನ್ನ ಹೃದಯದಲ್ಲಿ ಕಂಡು,ಮನೋಭಾವದಲ್ಲಿ ಆರಾಧಿಸುತ್ತಿರ್ದೆನಯ್ಯ.\n"
}