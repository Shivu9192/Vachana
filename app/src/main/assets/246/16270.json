{
    "id": "6270", 
    "vachana": "<font>318<br/>ಎನ್ನಂತರಂಗದ ಆತ್ಮನೊಳಗೆ<br/>ಅಂಗವಿಲ್ಲದ ಅನಾಮಯನ ನೋಡಿ ಕಂಡೆನಯ್ಯ.<br/>ಆ ಪುರುಷನ ಮುಟ್ಟಿ ಹಿಡಿದು,<br/>ದರುಶನ ಸ್ವರುಷನವ ಮಾಡಿ ಕೂಡಿ ನೆರೆದಿಹೆನೆಂದರೆ<br/>ಚಿತ್ತ ಮನಕ್ಕೆ ಅಗೋಚರವಾಗಿಪ್ಪನಯ್ಯ.<br/>ಈ ಪುರುಷನ ಚಾರಿತ್ರ ವಿಪರೀತ ವಿಸ್ಮಯವಾಗಿದೆ ನೋಡಾ.<br/>ಆತನ ರೂಪು ಲಾವಣ್ಯ ಯುಕ್ತಿ ವಿಧಾನವ<br/>ಏನೆಂದುಪಮಿಸುವೆನಯ್ಯ?<br/>ಉಪಮಾತೀತ ಅವಿರಳಾತ್ಮಕ ಚಿದ್ರೂಪ ಕಾಣಿಭೋ.<br/>ಕೆಂಜೆಡೆಯ ಭಾಳನೇತ್ರಂ<br/>ರಂಜಿಪ ರವಿಕೋಟಿತೇಜದಿಂದುರವಣಿಸುತ್ತಿದಾನೆ ನೋಡಾ.<br/>ಕಂಜಪದಯಗಳದೊಳು ಹೊಳವುತ್ತಿದಾನೆ<br/>ನಂಜುಗೊರಳಭವ ಕಾಣಿಭೋ.<br/>ಭವರೋಗವೈದ್ಯ, ಭವಹರ, ಎನ್ನ ತಂದೆ,<br/>ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವನು,<br/>ಎನ್ನ ಹೃದಯದಲ್ಲಿ ಕಂಡು,ಮನೋಭಾವದಲ್ಲಿ ಆರಾಧಿಸುತ್ತಿರ್ದೆನಯ್ಯ.</font>"
}