{
    "id": "5985", 
    "vachana": "<font>34<br/>ಪರಶಕ್ತಿ ಶಾಂತಿಯೆನಲು ಪರಶಿವಶಕ್ತಿಯ ನಾಮವೀಗ.<br/>ನಾದ ಬಿಂದು  ಕಳೆ  ಕಳಾನ್ವಿತ ಈ ನಾಲ್ಕು<br/>ನಿಃಕಲತತ್ವಯೋಗಿಗಳ ಧ್ಯಾನ, ಭಕ್ತರ ಪೂಜೆ,<br/>ವೇದಾಗಮಂಗಳ ಶ್ರುತಕ್ಕೆ ಅತೀತವಾಗಿ, ವಾಙ್ಮನಾತೀತವಾಗಿ,<br/>ಆ ವಾಙ್ಮನಕ್ಕಗೋಚರವಾದ ನಿಃಕಲತತ್ವವೇ<br/>ಸಕಲ ನಿಃಕಲವಾಗಿ ತೋರಿತ್ತದೆಂತೆಂದೊಡೆ <br/>ಸದಾಶಿವತತ್ವ, ಈಶ್ವರತತ್ವ, ಮಹೇಶ್ವರತತ್ವ ಈ ಮೂರು<br/>ಸಕಲ ನಿಃಕಲತತ್ವಯೋಗಿಗಳ ಧ್ಯಾನವ ಕೈಕೊಂಡು,<br/>ಭಕ್ತರ ಪೂಜೆಯ ಕೈಕೊಂಡು,<br/>ಜಪ ತಪ, ನೇಮ ನಿತ್ಯ, ವೇದಾಗಮಂಗಳ ಸ್ತುತಿಯನು ಕೈಕೊಂಡು,<br/>ಜಗದುತ್ಪತ್ತಿಕಾರಣ ಪರಶಿವನ ಸಂಕಲ್ಪದಿಂದ,<br/>ನಾದ ಬಿಂದು  ಕಳೆ  ಸಮೇತವಾಗಿ ಲಿಂಗವೆನಿಸಿತ್ತು.<br/>ಅದಕ್ಕೆ ಕರ  ಚರಣಾದ್ಯವಯವಂಗಳಿಲ್ಲ.<br/>ಅಖಂಡ ಪರಿಪೂರ್ಣ ಗೋಳಕಾಕಾರ ತೇಜೋಮೂರ್ತಿ<br/>ಸ್ವರೂಪನುಳ್ಳದು.<br/>ವ್ಯಕ್ತ ಅವ್ಯಕ್ತ ಆನಂದ ಸುಖಮಯವಾಗಿದ್ದಂತಾದು.<br/>ಅನಂತಕೋಟಿ ಬ್ರಹ್ಮಾಂಡಗಳ ತನ್ನಲ್ಲಿ ಗರ್ಭೀಕರಿಸಿಕೊಂಡು,<br/>ಅನಂತಕೋಟಿ ಸೋಮ  ಸೂರ್ಯಪ್ರಕಾಶವನುಳ್ಳ<br/>ಪರಂಜ್ಯೋತಿರ್ಲಿಂಗವುಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}