{
    "id": "/16412", 
    "vachana": "ಜಂಗಮದ ಗುಣವನು, ಜಂಗಮದ ಭೇದವನು\nಜಂಗಮದ ರೂಪವನು ಹೇಳಿಹೆ ಕೇಳಿರಣ್ಣ.\nಜಂಗಮವೆಂದರೆ ಪರಮಜ್ಞಾನ ಸ್ವರೂಪನು.\nಒಂದಿನ ಉಂಟಾಗಿ, ಒಂದಿನ ಇಲ್ಲ[ವಾಗಿಪ್ಪ]\nಉಪಜೀವನಕನಲ್ಲ ಕಾಣಿರಣ್ಣ.\nಉಪಾಧಿ[ಕ], ನಿರೂಪಾಧಿಕನೆಂಬ ಸಂದೇಹಭ್ರಾಂತನಲ್ಲ ಕಾಣಿಭೋ.\nಸತ್ತು ಚಿತ್ತಾನಂದಭರಿತನು.\nಭಕ್ತನ ಪ್ರಾಣವೇ ತಾನಾಗಿಪ್ಪ \n  ಪರಿಪೂರ್ಣನೆ,\nಜಂಗಮದೇವನೆಂದರಿಯಲು ಯೋಗ್ಯ ಕಾಣಿಭೋ.\nಆ \n  ಚೈತನ್ಯವೆಂಬ ಜಂಗಮವ\nಮನೋಭಾವದಲ್ಲಿ ಆರಾಧಿಸಿ ಸುಖಿಯಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}