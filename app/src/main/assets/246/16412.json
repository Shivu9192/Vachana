{
    "id": "6412", 
    "vachana": "<font>460<br/>ಜಂಗಮದ ಗುಣವನು, ಜಂಗಮದ ಭೇದವನು<br/>ಜಂಗಮದ ರೂಪವನು ಹೇಳಿಹೆ ಕೇಳಿರಣ್ಣ.<br/>ಜಂಗಮವೆಂದರೆ ಪರಮಜ್ಞಾನ ಸ್ವರೂಪನು.<br/>ಒಂದಿನ ಉಂಟಾಗಿ, ಒಂದಿನ ಇಲ್ಲ[ವಾಗಿಪ್ಪ]<br/>ಉಪಜೀವನಕನಲ್ಲ ಕಾಣಿರಣ್ಣ.<br/>ಉಪಾಧಿ[ಕ], ನಿರೂಪಾಧಿಕನೆಂಬ ಸಂದೇಹಭ್ರಾಂತನಲ್ಲ ಕಾಣಿಭೋ.<br/>ಸತ್ತು ಚಿತ್ತಾನಂದಭರಿತನು.<br/>ಭಕ್ತನ ಪ್ರಾಣವೇ ತಾನಾಗಿಪ್ಪ ನಿತ್ಯ  ಪರಿಪೂರ್ಣನೆ,<br/>ಜಂಗಮದೇವನೆಂದರಿಯಲು ಯೋಗ್ಯ ಕಾಣಿಭೋ.<br/>ಆ ಘನ  ಚೈತನ್ಯವೆಂಬ ಜಂಗಮವ<br/>ಮನೋಭಾವದಲ್ಲಿ ಆರಾಧಿಸಿ ಸುಖಿಯಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}