{
    "id": "6613", 
    "vachana": "<font>661<br/>ಸದ್ಯೋಜಾತನ ಶುದ್ಧ ಪ್ರಸಾದವೆನ್ನ ನಾಸಿಕವ ನುಂಗಿತ್ತಾಗಿ<br/>ಗಂಧಷಡ್ವಿಧ ಬಯಲಾಗಿ<br/>ಗಂಧ ದುರ್ಗಂಧವನರಿಯದು ನೋಡಾ.<br/>ವಾಮದೇವನ ಒಲುಮೆಯ ಪ್ರಸಾದ ಎನ್ನ ಜಿಹ್ವೆಯ ತುಂಬಿತ್ತಾಗಿ<br/>ಷಡ್ವಿಧ ರಸ ಬಯಲಾಗಿ ಮಧುರ  ಆಮ್ರ  ಲವಣ  ತಿಕ್ತ  ಕಟು<br/>ಕಷಾಯವೆಂಬ ಷಡುರಸ್ನಾನದ ರುಚಿಯನರಿಯದು ನೋಡಾ.<br/>ಅಘೋರನ ಅವಿರಳಪ್ರಸಾದ ಎನ್ನ ಕಂಗಳ  ತುಂಬಿ<br/>ಷಡ್ವಿಧರೂಪು ಬಯಲಾಗಿ<br/>ಸುರೂಪು ಕುರೂಪೆಂದರಿಯದು ನೋಡಾ.<br/>ತತ್ಪುರುಷನ ಒಪ್ಪುವ ಪ್ರಸಾದವೆನ್ನ ತ್ವಕ್ಕು  ತುಂಬಿತ್ತಾಗಿ<br/>ಸ್ಪರ್ಶನ ಷಡ್ವಿಧ ಬಯಲಾಗಿ ಮೃದು ಕಠಿಣ ಶೀತೋಷ್ಣವೆಂಬ<br/>ಸೋಂಕನರಿಯದು ನೋಡಾ.<br/>ಈಶಾನ್ಯನ ವಿಮಲಪ್ರಸಾದ ಎನ್ನ ಶ್ರೋತ್ರ  ತುಂಬಿತ್ತಾಗಿ<br/>ಶಬ್ದ ಷಡ್ವಿಧ ಬಯಲಾಗಿ ಸುಶಬ್ದ ದುಶ್ಯಬ್ಧವನರಿಯದು ನೋಡ.<br/>ಪರಮೇಶ್ವರನ ಪರಮ ಪ್ರಸಾದವೆನ್ನ ಪ್ರಾಣವ ತುಂಬಿ<br/>ಪರಿಣಾಮ ಷಡ್ವಿಧ ಬಯಲಾಗಿ<br/>ತೃಪ್ತಿ ಅತೃಪ್ತಿಯನರಿಯದು ನೋಡಾ.<br/>ಇವೆಲ್ಲವ ಮರೆದು ಮಹಾಘನಪ್ರಸಾದದಲ್ಲಿ ಸಮರಸವಾಯಿತ್ತಾಗಿ<br/>ಅರ್ಪಿತವನರಿಯದು, ಅನರ್ಪಿತನರಿಯದು.<br/>ಭಾವವನರಿಯದು, ನಿರ್ಭಾವವನರಿಯದು.<br/>ನಿರವಯ ಪ್ರಸಾದವನೆಯ್ದಿ ನಿರ್ವಯಲಾಯಿತ್ತು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}