{
    "id": "/16613", 
    "vachana": "ಸದ್ಯೋಜಾತನ ಶುದ್ಧ ಪ್ರಸಾದವೆನ್ನ ನಾಸಿಕವ ನುಂಗಿತ್ತಾಗಿ\nಗಂಧಷಡ್ವಿಧ ಬಯಲಾಗಿ\nಗಂಧ ದುರ್ಗಂಧವನರಿಯದು ನೋಡಾ.\nವಾಮದೇವನ ಒಲುಮೆಯ ಪ್ರಸಾದ ಎನ್ನ ಜಿಹ್ವೆಯ ತುಂಬಿತ್ತಾಗಿ\nಷಡ್ವಿಧ ರಸ ಬಯಲಾಗಿ \n  \n  \n  \n  ಕಟು\nಕಷಾಯವೆಂಬ ಷಡುರಸ್ನಾನದ ರುಚಿಯನರಿಯದು ನೋಡಾ.\nಅಘೋರನ ಅವಿರಳಪ್ರಸಾದ ಎನ್ನ \n  ತುಂಬಿ\nಷಡ್ವಿಧರೂಪು ಬಯಲಾಗಿ\nಸುರೂಪು ಕುರೂಪೆಂದರಿಯದು ನೋಡಾ.\nತತ್ಪುರುಷನ ಒಪ್ಪುವ ಪ್ರಸಾದವೆನ್ನ \n  ತುಂಬಿತ್ತಾಗಿ\nಸ್ಪರ್ಶನ ಷಡ್ವಿಧ ಬಯಲಾಗಿ ಮೃದು ಕಠಿಣ ಶೀತೋಷ್ಣವೆಂಬ\nಸೋಂಕನರಿಯದು ನೋಡಾ.\nಈಶಾನ್ಯನ ವಿಮಲಪ್ರಸಾದ ಎನ್ನ \n  ತುಂಬಿತ್ತಾಗಿ\nಶಬ್ದ ಷಡ್ವಿಧ ಬಯಲಾಗಿ ಸುಶಬ್ದ ದುಶ್ಯಬ್ಧವನರಿಯದು ನೋಡ.\nಪರಮೇಶ್ವರನ ಪರಮ ಪ್ರಸಾದವೆನ್ನ ಪ್ರಾಣವ ತುಂಬಿ\nಪರಿಣಾಮ ಷಡ್ವಿಧ ಬಯಲಾಗಿ\nತೃಪ್ತಿ ಅತೃಪ್ತಿಯನರಿಯದು ನೋಡಾ.\nಇವೆಲ್ಲವ ಮರೆದು ಮಹಾಘನಪ್ರಸಾದದಲ್ಲಿ ಸಮರಸವಾಯಿತ್ತಾಗಿ\nಅರ್ಪಿತವನರಿಯದು, ಅನರ್ಪಿತನರಿಯದು.\nಭಾವವನರಿಯದು, ನಿರ್ಭಾವವನರಿಯದು.\nನಿರವಯ ಪ್ರಸಾದವನೆಯ್ದಿ ನಿರ್ವಯಲಾಯಿತ್ತು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}