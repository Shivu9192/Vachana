{
    "id": "6410", 
    "vachana": "<font>458<br/>ಅಂಗದ ಕಳೆ  ಲಿಂಗದಲ್ಲಿ; ಲಿಂಗದ ಕಳೆ  ಅಂಗದಲ್ಲಿ,<br/>ಅಂಗಕಳೆ ಲಿಂಗಕಳೆ ಎಂಬುಭಯವಳಿದು<br/>ಆತನ ಅಂಗವೆಲ್ಲವು ಲಿಂಗಮಯವಾಗಿ<br/>ಅಂಗಲಿಂಗ ಪದಸ್ಥನಯ್ಯ ಶರಣನು.<br/>ಮನದಲ್ಲಿ ಲಿಂಗ; ಲಿಂಗದಲ್ಲಿ ಮನಬೆರಸಿ<br/>ಮನವು ಮಹಾಘನವನಿಂಬುಗೊಂಡಿಪ್ಪುದಾಗಿ<br/>ಪ್ರಪಂಚುಪದಂಗಳನರಿಯನಯ್ಯ ಶರಣನು.<br/>ಮನಲಿಂಗ ಪದಸ್ಥನಾದ ಕಾರಣ<br/>ಪ್ರಾಣದೊಡನೆ ಲಿಂಗ; ಲಿಂಗದೊಡನೆ ಪ್ರಾಣ ಕೂಡಿ<br/>ಪ್ರಾಣನ ಗುಣವಳಿದು<br/>ಪ್ರಾಣಲಿಂಗ ಪದಸ್ಥನಯ್ಯ ಶರಣನು.<br/>ಭಾವ ಬ್ರಹ್ಮವನಪ್ಪಿ<br/>ಜಾಗ್ರ ಸ್ವಪ್ನ ಸುಷುಪ್ತಿಯೆಂಬ ಸರ್ವಾವಸ್ಥೆಯನಳಿದ<br/>ಪರಮಾವಸ್ಥನಯ್ಯ ಶರಣನು.<br/>ಎಲ್ಲಾ ಪದಂಗಳ ಮೀರಿ ಮಹಾಘನವನಿಂಬುಗೊಂಡ<br/>ಘನಲಿಂಗ ಪದಸ್ಥನಯ್ಯ ಶರಣನು.<br/>ಇಂತಪ್ಪ ಘನಮಹಿಮ ಶರಣಂಗೆ<br/>ಅವಲೋಕದಲ್ಲಿಯೂ ಇನ್ನಾರು ಸರಿಯಿಲ್ಲ;<br/>ಪ್ರತಿಯಿಲ್ಲ ಅಪ್ರತಿಮ ಶರಣಂಗೆ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}