{
    "id": "16316", 
    "vachana": "ಯಮ, ನಿಯಮ, ಆಸನ, ಪ್ರಾಣಾಯಾಮ, ಪ್ರತ್ಯಾಹಾರ,\nಧ್ಯಾನ, ಧಾರಣ, ಸಮಾಧಿ ಎಂದು\nಈಯೆಂಟು ಅಷ್ಟಾಂಗಯೋಗಂಗಳು.\nಈ ಯೋಗಂಗಳೊಳಗೆ ಉತ್ತರಭಾಗ, ಪೂರ್ವಭಾಗೆಯೆಂದು\nಎರಡು ಪ್ರಕಾರವಾಗಿಹವು.\nಯಮಾದಿ ಪಂಚಕವೈದು ಪೂರ್ವಯೋಗ;\nಧ್ಯಾನ, ಧಾರಣ, ಸಮಾಧಿಯೆಂದು ಮೂರು ಉತ್ತರಯೋಗ.\nಇವಕ್ಕೆ ವಿವರ:\nಇನ್ನು ಯಮಯೋಗ ಅದಕ್ಕೆ ವಿವರ:\nಅನೃತ, ಹಿಂಸೆ, ಪರಧನ, ಪರಸ್ತ್ರೀ, ಪರನಿಂದೆ\nಇಂತಿವೈದನು ಬಿಟ್ಟು\nಲಿಂಗಪೂಜೆಯ ಮಾಡುವುದೀಗ ಯಮಯೋಗ.\nಇನ್ನು ನಿಯಮಯೋಗ- ಅದಕ್ಕೆ ವಿವರ:\nಬ್ರಹ್ಮಚಾರಿಯಾಗಿ ನಿರಪೇಕ್ಷನಾಗಿ\nಆಗಮಧರ್ಮಂಗಳಲ್ಲಿ ನಡೆವವನು.\nಶಿವನಿಂದೆಯ ಕೇಳದಿಹನು.\nಇಂದ್ರಿಯಂಗಳ ನಿಗ್ರಹವ ಮಾಡುವವನು.\nಮಾನಸ, ವಾಚಸ, ಉಪಾಂಶಿಕವೆಂಬ ತ್ರಿಕರಣದಲ್ಲಿ\nಪ್ರಣವ ಪಂಚಾಕ್ಷರಿಯ ಸ್ಮರಿಸುತ್ತ ಶುಚಿಯಾಗಿಹನು.\nಆಶುಚಿತ್ತವ ಬಿಟ್ಟು ವಿಭೂತಿ ರುದ್ರಾಕ್ಷೆಯ ಧರಿಸಿ\nಶಿವಲಿಂಗಾರ್ಚನತತ್ಪರನಾಗಿ ಪಾಪಕ್ಕೆ ಭೀತನಾಗಿಹನು.\nಇದು ನಿಯಮಯೋಗ.\nಇನ್ನು ಆಸನಯೋಗ- ಅದಕ್ಕೆ ವಿವರ:\nಸಿದ್ಧಾಸನ, ಪದ್ಮಾಸನ, ಸ್ವಸ್ತಿಕಾಸನ, ಅರ್ಧಚಂದ್ರಾಸನ,\nಪರ್ಯಂಕಾಸನ ಈ \n  ಆಸನಯೋಗಂಗಳಲ್ಲಿ\nಸ್ವಸ್ಥಿರಚಿತ್ತನಾಗಿ ಮೂರ್ತಿಗೊಂಡು\nಶಿವಲಿಂಗಾರ್ಚನೆಯ ಮಾಡುವುದೀಗ ಆಸನಯೋಗ.\nಇನ್ನು ಪ್ರಾಣಾಯಾಮ- ಅದಕ್ಕೆ ವಿವರ:\nಪ್ರಾಣ, ಅಪಾನ, ವ್ಯಾನ, ಉದಾನ, ಸಮಾನ, ನಾಗ, ಕೂರ್ಮ,\nಕೃಕರ, ದೇವದತ್ತ, ಧನಂಜಯವೆಂಬ ದಶವಾಯುಗಳು.\nಇವಕ್ಕೆ ವಿವರ:\nಪ್ರಾಣವಾಯು ಇಂದ್ರ ನೀಲವರ್ಣ.\nಹೃದಯಸ್ಥಾನದಲ್ಲಿರ್ದ\nಉಂಗುಷ್ಠತೊಡಗಿ ವಾ[ಣಾ]ಗ್ರಪರಿಯಂತರದಲ್ಲಿ\nಸತ್ಪ್ರಾಣಿಸಿಕೊಂಡು ಉಚ್ಛಾಸ ನಿಶ್ವಾಸನಂಗೆಯ್ದು\nಅನ್ನ ಜೀರ್ಣೀಕರಣವಂ ಮಾಡಿಸುತ್ತಿಹುದು.\nಅಪಾನವಾಯು ಹರಿತವರ್ಣ.\nಗುಧಸ್ಥಾನದಲ್ಲಿರ್ದು\nಮಲಮೂತ್ರಂಗಳ ವಿಸರ್ಜನೆಯಂ ಮಾಡಿಸಿ\nಆಧೋದ್ವಾರಮಂ ಬಲಿದು\nಅನ್ನರಸ ವ್ಯಾಪ್ತಿಯಂ ಮಾಡಿಸುತ್ತಿಹುದು.\nವ್ಯಾನವಾಯು ಗೋಕ್ಷಿರವರ್ಣ.\nಸರ್ವಸಂದಿಗಳಲ್ಲಿರ್ದು\nನೀಡಿಕೊಂಡಿರ್ದುದನು ಮುದುಡಿಕೊಂಡಿರ್ದುದನು ಅನುಮಾಡಿಸಿ\nಅನ್ನಪಾನವ ತುಂಬಿಸುತ್ತಿಹುದು.\nಉದಾನವಾಯ ಎಳೆಮಿಂಚಿನವರ್ಣ.\nಕಂಠಸ್ಥಾನದಲ್ಲಿರ್ದು\nಸೀನುವ, ಕೆಮ್ಮುವ, ಕನಸ ಕಾಣುವ, ಏಳಿಸುವ\nಛರ್ದಿ ನಿರೋಧನಂಗಳಂ ಮಾಡಿ\nಅನ್ನ ರಸವ ಆಹಾರಸ್ಥಾನಂಗೆಯಿಸುತ್ತಿಹುದು.\nಸಮಾನವಾಯು ನೀಲವರ್ಣ.\nನಾಭಿಸ್ಥಾನದಲ್ಲಿರ್ದು\nಅಪಾದಮಸ್ತಕ ಪರಿಯಂತರ ದೇಹಮಂ ಪಸರಿಸಿಕೊಂಡಂಥಾ\nಅನ್ನರಸವನು\nಎಲ್ಲಾ[ಲೋ] ಮನಾಳಂಗಳಿಗೆ ಹಂಚಿಕ್ಕುವುದು.\nಈ \n  ಪ್ರಾಣಪಂಚಕ.\nಇನ್ನು ನಾಗವಾಯು ಪೀತವರ್ಣ.\n[ಲೋ] ಮನಾಳಂಗಳಲ್ಲಿರ್ದು\nಚಲನೆಯಿಲ್ಲದೆ ಹಾಡಿಸುತ್ತಿಹುದು.\nಕೂಮವಾಯುವ ಶ್ವೇತವರ್ಣ.\nಉದರ ಲಲಾಟದಲ್ಲಿರ್ದು\nಶರೀರಮಂ ತಾಳ್ದು [ದೇಹಮಂ] ಪುಷ್ಟಿಯಂ ಮಾಡಿಕೊಂಡು\nಬಾಯ ಮುಚ್ಚುತ್ತ ತೆರೆವುತ್ತ ನೇತ್ರದಲ್ಲಿ\nಉನ್ಮೀಲನ ನಿಮೀಲನವಂ ಮಾಡಿಸುತ್ತಿಹುದು.\nಕೃಕರವಾಯು ಅಂಜನವರ್ಣ.\nನಾಸಿಕಾಗ್ರದಲ್ಲಿರ್ದು\nಕ್ಷುಧಾದಿ ಧರ್ಮಂಗಳಂ ನೆಗಳೆ\nಗಮನಾಗಮನಂಗಳಂ ಮಾಡಿಸುತ್ತಿಹುದು.\nದೇವದತ್ತವಾಯು ಸ್ಫಟಿಕವರ್ಣ.\nಗುಹ್ಯ[ಕಟಿ] ಸ್ಥಾನದಲ್ಲಿರ್ದು\nಕುಳ್ಳಿರ್ದಲ್ಲಿ ಮಲಗಿಸಿ, ಮಲಗಿರ್ದಲ್ಲಿ ಏಳಿಸಿ\nನಿಂದಿರಿಸಿ ಚೇತರಿಸಿ ಒರಲಿಸಿ ಮಾತಾಡಿಸುತ್ತಿಹುದು.\nಧನಂಜಯವಾಯು ನೀಲವರ್ಣ.\nಬ್ರಹ್ಮರಂಧ್ರದಲ್ಲಿರ್ದು\nಕರ್ಣದಲ್ಲಿ ಸಮುದ್ರಘೋಷಮಂ ಘೋಷಿಸಿ\nಮರಣಗಾಲಕ್ಕೆ ನಿರ್ಘೋಷಮಪ್ಪುದು.\nಈ ಪ್ರಕಾರದಲ್ಲಿ ಮೂಲವಾಯುವೊಂದೇ\nಸರ್ವಾಂಗದಲ್ಲಿ ಸರ್ವತೋಮುಖವಾಗಿ ಚರಿಸುತ್ತಿಹುದು.\nಆ ಪವನದೊಡನೆ ಪ್ರಾಣ ಕೂಡಿ\nಪ್ರಾಣದೊಡನೆ \n  ಕೂಡಿ\nಹೃದಯ ಸ್ಥಾನದಲ್ಲಿ ನಿಂದು ಹಂಸನೆನಿಸಿಕೊಂಡು\nಆಧಾರ, ಸ್ವಾಧಿಷ್ಠಾನ, ಮಣಿಪೂರಕ, ಅನಾಹತ,\nವಿಶುದ್ಧಿ, ಆಗ್ನೇಯ ಎಂಬ ಷಡುಚಕ್ರದಳಂಗಳಮೇಲೆ ಸುಳಿದು\nನವನಾಳಂಗಳೊಳಗೆ ಚರಿಸುತ್ತಿಹುದು.\nಅಷ್ಟದಳಂಗಳೇ ಆಶ್ರಯವಾಗಿ\nಅಷ್ಟದಳಂಗಳ ಮೆಟ್ಟಿ ಚರಿಸುವ ಹಂಸನು\nಅಷ್ಟದಳಂಗಳಿಂದ ವಿಶುದ್ಧಿಚಕ್ರವನೆಯ್ದಿ\nಅಲ್ಲಿಂದ ನಾಸಿಕಾಗ್ರದಲ್ಲಿ\nಹದಿನಾರಂಗುಲ ಪ್ರಮಾಣ ಹೊರಸೂಸುತ್ತಿಹುದು;\nಹನ್ನೆರಡಂಗುಲ ಪ್ರಮಾಣ ಒಳಗೆ ತುಂಬುತ್ತಿಹುದು.\nಹೀಂಗೆ \n  ಪೂರಕದಿಂದ \n  ಚರಿಸುತ್ತಿರಲು\nಸಮಸ್ತ್ರ ಪ್ರಾಣಿಗಳ ಆಯುಷ್ಯವು ದಿನ ದಿನಕ್ಕೆ ಕುಂದುತ್ತಿಹುದು.\nಹೀಂಗೆ ಈಡಾ ಪಿಂಗಳದಲ್ಲಿ ಚರಿಸುವ\nರೇಚಕ ಪೂರಕಂಗಳ ಭೇದವನರಿದು\nಮನ ಪವನಂಗಳ ಮೇಲೆ ಲಿಂಗವ ಸಂಬಂಧಿಸಿ\nಮನ \n  ಪ್ರಾಣಂಗಳ ಲಿಂಗದೊಡನೆ ಕೂಡಿ\nಲಿಂಗ ಸ್ವರೂಪವ ಮಾಡಿ\nವಾಯು ಪ್ರಾಣತ್ವವ ಕಳೆದು ಲಿಂಗ ಪ್ರಾಣಿಯ ಮಾಡಿ\nಹೃದಯ ಕಮಲ ಮಧ್ಯದಲ್ಲಿ ಪ್ರಣವವನುಚ್ಚರಿಸುತ್ತ\nಪರಶಿವ ಧ್ಯಾನದಲ್ಲಿ ತರಹರವಾಗಿಪ್ಪುದೀಗ ಪ್ರಾಣಾಯಾಮ.\nಇನ್ನು ಪ್ರತ್ಯಾಹಾರಯೋಗ-ಅದಕ್ಕೆ ವಿವರ:\nಆಹಾರದಿಂ ನಿದ್ರೆ, ನಿದ್ರೆಯಿಂ ಇಂದ್ರಿಯಂಗಳು,\nಇಂದ್ರಿಯಂಗಳಿಂದ ವಿಷಯಂಗಳು ಘನವಾಗುತ್ತಿಹುವು ನೋಡಾ.\nಆ ವಿಷಯದಿಂದ ದುಃಕರ್ಮಗಳ ಮಿಗೆ ಮಾಡಿ\nಜೀವಂಗೆ \n  ಭವದ ಬಂಧನವನೊಡಗೂಡಿ\nಆಯಸಂ ಬಡುತ್ತಿಪ್ಪರಜ್ಞ್ಞಾನ ಕರ್ಮಿಗಳು;\nಈ ಅವಸ್ಥೆಯ ಹೊಗದಿಹರು ಸುಜ್ಞಾನಿ ಧರ್ಮಿಗಳು.\nಅದರಿಂದಲಾಹಾರಮಂ ಕ್ರಮ ಕ್ರಮದಿಂದ\nಉದರಕ್ಕೆ ಹವಣಿಸುತ್ತ ಬಹುದು.\nಗುರು ಕೃಪೆಯಿಂದ ಈ ಪ್ರಕಾರದಲ್ಲಿ\nಸರ್ವೇಂದ್ರಿಯಂಗಳನು ಲಿಂಗಮುಖದಿಂದ\nಸಾವಧಾನವ ಮಾಡಿಕೊಂಡಿಪ್ಪುದೀಗ ಪ್ರತ್ಯಾಹಾರಯೋಗ.\nಈ \n  ಪೂರ್ವಯೋಗಂಗಳು.\nಇನ್ನು ಧ್ಯಾನ, ಧಾರಣ, ಸಮಾಧಿಯೆಂದು ಮೂರು\nಉತ್ತರಯೋಗಂಗಳು.\nಇನ್ನು ಧ್ಯಾನಯೋಗ- ಅದಕ್ಕೆ ವಿವರ:\nಅಂತರಂಗದ ಶುದ್ಧ ಪರಮಾತ್ಮ ಲಿಂಗವನೇ\nಶಿವಲಿಂಗ ಸ್ವರೂಪವ ಮಾಡಿ\nಕರಸ್ಥಲಕ್ಕೆ ಶ್ರೀಗುರು ತಂದು ಕೊಟ್ಟನಾಗಿ\nಆ ಕರಸ್ಥಲದಲ್ಲಿದ್ದ ಶಿವಲಿಂಗವೇ\nಪರಮಾರ್ಥಚಿಹ್ನವೆಂದರಿದು\nಆ ಲಿಂಗವನೇ\nಆಧಾರ, ಸ್ವಾಧಿಷ್ಠಾನ, ಮಣಿಪೂರಕ, ಅನಾಹತ, ವಿಶುದ್ಧಿ,\nಆಜ್ಞೇಯ, ಬ್ರಹ್ಮರಂಧ್ರ ಮುಖ್ಯವಾದ ಸ್ಥಾನಂಗಳಲ್ಲಿ\nಆ ಶಿವಲಿಂಗಮೂರ್ತಿಯನೆ\nಆಹ್ವಾನ ವಿಸರ್ಜನೆಯಿಲ್ಲದೆ ಧ್ಯಾನಿಪುದೀಗ ಧ್ಯಾನಯೋಗ.\nಆ ಲಿಂಗವ ಭಾವ, ಮನ, \n  ಮುಖ್ಯವಾದ\nಸರ್ವಾಂಗದಲ್ಲಿ ಧರಿಸುವುದೀಗ ಧಾರಣಯೋಗ.\nಆ ಸತ್ಕಿ ್ರಯಾ ಜ್ಞಾನಯೋಗದಿಂದ\nಪ್ರಾಣಂಗೆ ಶಿವಕಳೆಯ ಸಂಬಂಧಿಸಿ\nಇಷ್ಟ, ಪ್ರಾಣ, ಭಾವವೆಂಬ\nಲಿಂಗತ್ರಯವನು ಏಕಾಕಾರವ ಮಾಡಿ\nಅಖಂಡ ಪರಿಪೂರ್ಣ ಕೇವಲ ಪರಂಜ್ಯೋತಿ ಸ್ವರೂಪವಪ್ಪ\nಮಹಾಲಿಂಗದೊಳಗೆ ಸಂಯೋಗವಾಗಿ\nಭಿನ್ನವಿಲ್ಲದೆ ಏಕಾರ್ಥವಾಗಿಹುದೀಗ ಸಮಾಧಿಯೋಗ.\nಇಂತೀ ಅಷ್ಟಾಂಗಯೋಗದಲ್ಲಿ ಶಿವಲಿಂಗಾರ್ಚನೆಯ ಮಾಡಿ\nಶಿವತತ್ವದೊಡನೆ ಕೂಡುವುದೀಗ ಲಿಂಗಾಂಗಯೋಗ.\nಇನ್ನು ಕರ್ಮಕಾಂಡಿಗಳು ಮಾಡುವ ಕರ್ಮಯೋಗಂಗಳು-\nಅವಾವವೆಂದಡೆ:\nಯಮ, ನಿಯಮ, ಆಸನ, ಪ್ರಾಣಾಯಾಮ, ಪ್ರತ್ಯಾಹಾರವೆಂಬ\nಈ ಐದನು ಲಿಂಗವಿರಹಿತವಾಗಿ ಮಾಡುತ್ತಿಪ್ಪರಾಗಿ\nಈ \n  ಕರ್ಮಯೋಗಂಗಳು.\nಅವರು ಲಕ್ಷಿಸುವಂಥಾ ವಸ್ತುಗಳು\nಉತ್ತರಯೋಗವಾಗಿ ಮೂರು ತೆರ.\nಅವಾವವೆಂದಡೆ:\nನಾದಲಕ್ಷ ್ಯ, ಬಿಂದುಲಕ್ಷ ್ಯ, ಕಲಾಲಕ್ಷ ್ಯವೆಂದು ಮೂರು ತೆರ.\nನಾದವೇ ಸಾಕ್ಷಾತ್ ಪರತತ್ವವೆಂದೇ ಲಕ್ಷಿಸುವರು.\nಬಿಂದುವೇ ಆಕಾರ, ಉಕಾರ, ಮಕಾರ,\nಈ ಮೂರು ಶುದ್ಧಬಿಂದು ಸಂಬಂಧವೆಂದೂ.\nಆ ಶುದ್ಧ ಬಿಂದುವೇ ಕೇವಲ ದಿವ್ಯ ಪ್ರಕಾಶವನುಳ್ಳದೆಂದೂ\nಲಕ್ಷಿಸುವರು.\nಕಲೆಯೇ ಚಂದ್ರನ ಕಲೆಯ ಹಾಂಗೆ,\nಸೂರ್ಯನ ಕಿರಣಂಗಳ ಹಾಂಗೆ,\nಮಿಂಚುಗಳ ಪ್ರಕಾಶದ ಹಾಂಗೆ,\nಮುತ್ತು, ಮಾಣಿಕ್ಯ, ನವರತ್ನದ ದೀಪ್ತಿಗಳ ಹಾಂಗೆ,\nಪ್ರಕಾಶಮಾಯವಾಗಿಹುದೆಂದು ಲಕ್ಷಿಸುವುದೀಗ ಕಲಾಲಕ್ಷ ್ಯ.\nಈ ಎಂಟು ಇತರ ಮತದವರು ಮಾಡುವ ಯೋಗಂಗಳು.\nಇವ ಲಿಂಗವಿರಹಿತವಾಗಿ ಮಾಡುವರಾಗಿ ಕರ್ಮಯೋಗಂಗಳು.\nಈ ಕರ್ಮಕೌಶಲ್ಯದಲ್ಲಿ ಲಿಂಗವಿಲ್ಲ ನೋಡಾ.\nಅದುಕಾರಣ ಇವ ಮುಟ್ಟಲಾಗದು.\nಇನ್ನು ವೀರಮಾಹೇಶ್ವರರುಗಳ ಲಿಂಗಸಂಧಾನವೆಂತೆಂದರೆ:\nಬ್ರಹ್ಮರಂಧ್ರದಲ್ಲಿಪ್ಪ \n  ಚೈತನ್ಯವಪ್ಪ ಪರಮ ಚಿತ್ಕಲೆಯನೇ\nಭಾವ, ಮನ, ಕರದಲ್ಲಿ ಶ್ರೀಗುರು ತಂದು\nಸಾಹಿತ್ಯವ ಮಾಡಿದನಾಗಿ\nಭಾವದಲ್ಲಿ ಸತ್ತ್ವರೂಪವಪ್ಪ ಭಾವಲಿಂಗವೆನಿಸಿ,\nಪ್ರಾಣದಲ್ಲಿ \n  ಸ್ವರೂಪವಪ್ಪ ಪ್ರಾಣಲಿಂಗವೆನಿಸಿ,\nಕರಸ್ಥಲದಲ್ಲಿ ಆನಂದ ಸ್ವರೂಪವಪ್ಪ ಇಷ್ಟಲಿಂಗವೆನಿಸಿ,\nಒಂದೇ \n  ತನು, ಮನ, ಭಾವಂಗಳಲ್ಲಿ\nಇಷ್ಟ, ಪ್ರಾಣ, ಭಾವವಾದ ಭೇದವನರಿದು\nಇಷ್ಟಲಿಂಗವ ದೃಷ್ಟಿಯಿಂದ ಗ್ರಹಿಸಿ\nಪ್ರಾಣಲಿಂಗವ ಮನಜ್ಞಾನದಿಂದ ಗ್ರಹಿಸಿ\nತೃಪ್ತಿಲಿಂಗವ ಭಾವಜ್ಞಾನದಿಂದ ಗ್ರಹಿಸಿ\n"
}