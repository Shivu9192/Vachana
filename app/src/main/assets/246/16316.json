{
    "id": "6316", 
    "vachana": "<font>364<br/>ಯಮ, ನಿಯಮ, ಆಸನ, ಪ್ರಾಣಾಯಾಮ, ಪ್ರತ್ಯಾಹಾರ,<br/>ಧ್ಯಾನ, ಧಾರಣ, ಸಮಾಧಿ ಎಂದು<br/>ಈಯೆಂಟು ಅಷ್ಟಾಂಗಯೋಗಂಗಳು.<br/>ಈ ಯೋಗಂಗಳೊಳಗೆ ಉತ್ತರಭಾಗ, ಪೂರ್ವಭಾಗೆಯೆಂದು<br/>ಎರಡು ಪ್ರಕಾರವಾಗಿಹವು.<br/>ಯಮಾದಿ ಪಂಚಕವೈದು ಪೂರ್ವಯೋಗ;<br/>ಧ್ಯಾನ, ಧಾರಣ, ಸಮಾಧಿಯೆಂದು ಮೂರು ಉತ್ತರಯೋಗ.<br/>ಇವಕ್ಕೆ ವಿವರ:<br/>ಇನ್ನು ಯಮಯೋಗ ಅದಕ್ಕೆ ವಿವರ:<br/>ಅನೃತ, ಹಿಂಸೆ, ಪರಧನ, ಪರಸ್ತ್ರೀ, ಪರನಿಂದೆ<br/>ಇಂತಿವೈದನು ಬಿಟ್ಟು<br/>ಲಿಂಗಪೂಜೆಯ ಮಾಡುವುದೀಗ ಯಮಯೋಗ.<br/>ಇನ್ನು ನಿಯಮಯೋಗ- ಅದಕ್ಕೆ ವಿವರ:<br/>ಬ್ರಹ್ಮಚಾರಿಯಾಗಿ ನಿರಪೇಕ್ಷನಾಗಿ<br/>ಆಗಮಧರ್ಮಂಗಳಲ್ಲಿ ನಡೆವವನು.<br/>ಶಿವನಿಂದೆಯ ಕೇಳದಿಹನು.<br/>ಇಂದ್ರಿಯಂಗಳ ನಿಗ್ರಹವ ಮಾಡುವವನು.<br/>ಮಾನಸ, ವಾಚಸ, ಉಪಾಂಶಿಕವೆಂಬ ತ್ರಿಕರಣದಲ್ಲಿ<br/>ಪ್ರಣವ ಪಂಚಾಕ್ಷರಿಯ ಸ್ಮರಿಸುತ್ತ ಶುಚಿಯಾಗಿಹನು.<br/>ಆಶುಚಿತ್ತವ ಬಿಟ್ಟು ವಿಭೂತಿ ರುದ್ರಾಕ್ಷೆಯ ಧರಿಸಿ<br/>ಶಿವಲಿಂಗಾರ್ಚನತತ್ಪರನಾಗಿ ಪಾಪಕ್ಕೆ ಭೀತನಾಗಿಹನು.<br/>ಇದು ನಿಯಮಯೋಗ.<br/>ಇನ್ನು ಆಸನಯೋಗ- ಅದಕ್ಕೆ ವಿವರ:<br/>ಸಿದ್ಧಾಸನ, ಪದ್ಮಾಸನ, ಸ್ವಸ್ತಿಕಾಸನ, ಅರ್ಧಚಂದ್ರಾಸನ,<br/>ಪರ್ಯಂಕಾಸನ ಈ ಐದು  ಆಸನಯೋಗಂಗಳಲ್ಲಿ<br/>ಸ್ವಸ್ಥಿರಚಿತ್ತನಾಗಿ ಮೂರ್ತಿಗೊಂಡು<br/>ಶಿವಲಿಂಗಾರ್ಚನೆಯ ಮಾಡುವುದೀಗ ಆಸನಯೋಗ.<br/>ಇನ್ನು ಪ್ರಾಣಾಯಾಮ- ಅದಕ್ಕೆ ವಿವರ:<br/>ಪ್ರಾಣ, ಅಪಾನ, ವ್ಯಾನ, ಉದಾನ, ಸಮಾನ, ನಾಗ, ಕೂರ್ಮ,<br/>ಕೃಕರ, ದೇವದತ್ತ, ಧನಂಜಯವೆಂಬ ದಶವಾಯುಗಳು.<br/>ಇವಕ್ಕೆ ವಿವರ:<br/>ಪ್ರಾಣವಾಯು ಇಂದ್ರ ನೀಲವರ್ಣ.<br/>ಹೃದಯಸ್ಥಾನದಲ್ಲಿರ್ದ<br/>ಉಂಗುಷ್ಠತೊಡಗಿ ವಾ[ಣಾ]ಗ್ರಪರಿಯಂತರದಲ್ಲಿ<br/>ಸತ್ಪ್ರಾಣಿಸಿಕೊಂಡು ಉಚ್ಛಾಸ ನಿಶ್ವಾಸನಂಗೆಯ್ದು<br/>ಅನ್ನ ಜೀರ್ಣೀಕರಣವಂ ಮಾಡಿಸುತ್ತಿಹುದು.<br/>ಅಪಾನವಾಯು ಹರಿತವರ್ಣ.<br/>ಗುಧಸ್ಥಾನದಲ್ಲಿರ್ದು<br/>ಮಲಮೂತ್ರಂಗಳ ವಿಸರ್ಜನೆಯಂ ಮಾಡಿಸಿ<br/>ಆಧೋದ್ವಾರಮಂ ಬಲಿದು<br/>ಅನ್ನರಸ ವ್ಯಾಪ್ತಿಯಂ ಮಾಡಿಸುತ್ತಿಹುದು.<br/>ವ್ಯಾನವಾಯು ಗೋಕ್ಷಿರವರ್ಣ.<br/>ಸರ್ವಸಂದಿಗಳಲ್ಲಿರ್ದು<br/>ನೀಡಿಕೊಂಡಿರ್ದುದನು ಮುದುಡಿಕೊಂಡಿರ್ದುದನು ಅನುಮಾಡಿಸಿ<br/>ಅನ್ನಪಾನವ ತುಂಬಿಸುತ್ತಿಹುದು.<br/>ಉದಾನವಾಯ ಎಳೆಮಿಂಚಿನವರ್ಣ.<br/>ಕಂಠಸ್ಥಾನದಲ್ಲಿರ್ದು<br/>ಸೀನುವ, ಕೆಮ್ಮುವ, ಕನಸ ಕಾಣುವ, ಏಳಿಸುವ<br/>ಛರ್ದಿ ನಿರೋಧನಂಗಳಂ ಮಾಡಿ<br/>ಅನ್ನ ರಸವ ಆಹಾರಸ್ಥಾನಂಗೆಯಿಸುತ್ತಿಹುದು.<br/>ಸಮಾನವಾಯು ನೀಲವರ್ಣ.<br/>ನಾಭಿಸ್ಥಾನದಲ್ಲಿರ್ದು<br/>ಅಪಾದಮಸ್ತಕ ಪರಿಯಂತರ ದೇಹಮಂ ಪಸರಿಸಿಕೊಂಡಂಥಾ<br/>ಅನ್ನರಸವನು<br/>ಎಲ್ಲಾ[ಲೋ] ಮನಾಳಂಗಳಿಗೆ ಹಂಚಿಕ್ಕುವುದು.<br/>ಈ ಐದು  ಪ್ರಾಣಪಂಚಕ.<br/>ಇನ್ನು ನಾಗವಾಯು ಪೀತವರ್ಣ.<br/>[ಲೋ] ಮನಾಳಂಗಳಲ್ಲಿರ್ದು<br/>ಚಲನೆಯಿಲ್ಲದೆ ಹಾಡಿಸುತ್ತಿಹುದು.<br/>ಕೂಮವಾಯುವ ಶ್ವೇತವರ್ಣ.<br/>ಉದರ ಲಲಾಟದಲ್ಲಿರ್ದು<br/>ಶರೀರಮಂ ತಾಳ್ದು [ದೇಹಮಂ] ಪುಷ್ಟಿಯಂ ಮಾಡಿಕೊಂಡು<br/>ಬಾಯ ಮುಚ್ಚುತ್ತ ತೆರೆವುತ್ತ ನೇತ್ರದಲ್ಲಿ<br/>ಉನ್ಮೀಲನ ನಿಮೀಲನವಂ ಮಾಡಿಸುತ್ತಿಹುದು.<br/>ಕೃಕರವಾಯು ಅಂಜನವರ್ಣ.<br/>ನಾಸಿಕಾಗ್ರದಲ್ಲಿರ್ದು<br/>ಕ್ಷುಧಾದಿ ಧರ್ಮಂಗಳಂ ನೆಗಳೆ<br/>ಗಮನಾಗಮನಂಗಳಂ ಮಾಡಿಸುತ್ತಿಹುದು.<br/>ದೇವದತ್ತವಾಯು ಸ್ಫಟಿಕವರ್ಣ.<br/>ಗುಹ್ಯ[ಕಟಿ] ಸ್ಥಾನದಲ್ಲಿರ್ದು<br/>ಕುಳ್ಳಿರ್ದಲ್ಲಿ ಮಲಗಿಸಿ, ಮಲಗಿರ್ದಲ್ಲಿ ಏಳಿಸಿ<br/>ನಿಂದಿರಿಸಿ ಚೇತರಿಸಿ ಒರಲಿಸಿ ಮಾತಾಡಿಸುತ್ತಿಹುದು.<br/>ಧನಂಜಯವಾಯು ನೀಲವರ್ಣ.<br/>ಬ್ರಹ್ಮರಂಧ್ರದಲ್ಲಿರ್ದು<br/>ಕರ್ಣದಲ್ಲಿ ಸಮುದ್ರಘೋಷಮಂ ಘೋಷಿಸಿ<br/>ಮರಣಗಾಲಕ್ಕೆ ನಿರ್ಘೋಷಮಪ್ಪುದು.<br/>ಈ ಪ್ರಕಾರದಲ್ಲಿ ಮೂಲವಾಯುವೊಂದೇ<br/>ಸರ್ವಾಂಗದಲ್ಲಿ ಸರ್ವತೋಮುಖವಾಗಿ ಚರಿಸುತ್ತಿಹುದು.<br/>ಆ ಪವನದೊಡನೆ ಪ್ರಾಣ ಕೂಡಿ<br/>ಪ್ರಾಣದೊಡನೆ ಪವನ  ಕೂಡಿ<br/>ಹೃದಯ ಸ್ಥಾನದಲ್ಲಿ ನಿಂದು ಹಂಸನೆನಿಸಿಕೊಂಡು<br/>ಆಧಾರ, ಸ್ವಾಧಿಷ್ಠಾನ, ಮಣಿಪೂರಕ, ಅನಾಹತ,<br/>ವಿಶುದ್ಧಿ, ಆಗ್ನೇಯ ಎಂಬ ಷಡುಚಕ್ರದಳಂಗಳಮೇಲೆ ಸುಳಿದು<br/>ನವನಾಳಂಗಳೊಳಗೆ ಚರಿಸುತ್ತಿಹುದು.<br/>ಅಷ್ಟದಳಂಗಳೇ ಆಶ್ರಯವಾಗಿ<br/>ಅಷ್ಟದಳಂಗಳ ಮೆಟ್ಟಿ ಚರಿಸುವ ಹಂಸನು<br/>ಅಷ್ಟದಳಂಗಳಿಂದ ವಿಶುದ್ಧಿಚಕ್ರವನೆಯ್ದಿ<br/>ಅಲ್ಲಿಂದ ನಾಸಿಕಾಗ್ರದಲ್ಲಿ<br/>ಹದಿನಾರಂಗುಲ ಪ್ರಮಾಣ ಹೊರಸೂಸುತ್ತಿಹುದು;<br/>ಹನ್ನೆರಡಂಗುಲ ಪ್ರಮಾಣ ಒಳಗೆ ತುಂಬುತ್ತಿಹುದು.<br/>ಹೀಂಗೆ ರೇಚಕ  ಪೂರಕದಿಂದ ಮರುತ  ಚರಿಸುತ್ತಿರಲು<br/>ಸಮಸ್ತ್ರ ಪ್ರಾಣಿಗಳ ಆಯುಷ್ಯವು ದಿನ ದಿನಕ್ಕೆ ಕುಂದುತ್ತಿಹುದು.<br/>ಹೀಂಗೆ ಈಡಾ ಪಿಂಗಳದಲ್ಲಿ ಚರಿಸುವ<br/>ರೇಚಕ ಪೂರಕಂಗಳ ಭೇದವನರಿದು<br/>ಮನ ಪವನಂಗಳ ಮೇಲೆ ಲಿಂಗವ ಸಂಬಂಧಿಸಿ<br/>ಮನ ಪವನ  ಪ್ರಾಣಂಗಳ ಲಿಂಗದೊಡನೆ ಕೂಡಿ<br/>ಲಿಂಗ ಸ್ವರೂಪವ ಮಾಡಿ<br/>ವಾಯು ಪ್ರಾಣತ್ವವ ಕಳೆದು ಲಿಂಗ ಪ್ರಾಣಿಯ ಮಾಡಿ<br/>ಹೃದಯ ಕಮಲ ಮಧ್ಯದಲ್ಲಿ ಪ್ರಣವವನುಚ್ಚರಿಸುತ್ತ<br/>ಪರಶಿವ ಧ್ಯಾನದಲ್ಲಿ ತರಹರವಾಗಿಪ್ಪುದೀಗ ಪ್ರಾಣಾಯಾಮ.<br/>ಇನ್ನು ಪ್ರತ್ಯಾಹಾರಯೋಗ-ಅದಕ್ಕೆ ವಿವರ:<br/>ಆಹಾರದಿಂ ನಿದ್ರೆ, ನಿದ್ರೆಯಿಂ ಇಂದ್ರಿಯಂಗಳು,<br/>ಇಂದ್ರಿಯಂಗಳಿಂದ ವಿಷಯಂಗಳು ಘನವಾಗುತ್ತಿಹುವು ನೋಡಾ.<br/>ಆ ವಿಷಯದಿಂದ ದುಃಕರ್ಮಗಳ ಮಿಗೆ ಮಾಡಿ<br/>ಜೀವಂಗೆ ಭವ  ಭವದ ಬಂಧನವನೊಡಗೂಡಿ<br/>ಆಯಸಂ ಬಡುತ್ತಿಪ್ಪರಜ್ಞ್ಞಾನ ಕರ್ಮಿಗಳು;<br/>ಈ ಅವಸ್ಥೆಯ ಹೊಗದಿಹರು ಸುಜ್ಞಾನಿ ಧರ್ಮಿಗಳು.<br/>ಅದರಿಂದಲಾಹಾರಮಂ ಕ್ರಮ ಕ್ರಮದಿಂದ<br/>ಉದರಕ್ಕೆ ಹವಣಿಸುತ್ತ ಬಹುದು.<br/>ಗುರು ಕೃಪೆಯಿಂದ ಈ ಪ್ರಕಾರದಲ್ಲಿ<br/>ಸರ್ವೇಂದ್ರಿಯಂಗಳನು ಲಿಂಗಮುಖದಿಂದ<br/>ಸಾವಧಾನವ ಮಾಡಿಕೊಂಡಿಪ್ಪುದೀಗ ಪ್ರತ್ಯಾಹಾರಯೋಗ.<br/>ಈ ಐದು  ಪೂರ್ವಯೋಗಂಗಳು.<br/>ಇನ್ನು ಧ್ಯಾನ, ಧಾರಣ, ಸಮಾಧಿಯೆಂದು ಮೂರು<br/>ಉತ್ತರಯೋಗಂಗಳು.<br/>ಇನ್ನು ಧ್ಯಾನಯೋಗ- ಅದಕ್ಕೆ ವಿವರ:<br/>ಅಂತರಂಗದ ಶುದ್ಧ ಪರಮಾತ್ಮ ಲಿಂಗವನೇ<br/>ಶಿವಲಿಂಗ ಸ್ವರೂಪವ ಮಾಡಿ<br/>ಕರಸ್ಥಲಕ್ಕೆ ಶ್ರೀಗುರು ತಂದು ಕೊಟ್ಟನಾಗಿ<br/>ಆ ಕರಸ್ಥಲದಲ್ಲಿದ್ದ ಶಿವಲಿಂಗವೇ<br/>ಪರಮಾರ್ಥಚಿಹ್ನವೆಂದರಿದು<br/>ಆ ಲಿಂಗವನೇ<br/>ಆಧಾರ, ಸ್ವಾಧಿಷ್ಠಾನ, ಮಣಿಪೂರಕ, ಅನಾಹತ, ವಿಶುದ್ಧಿ,<br/>ಆಜ್ಞೇಯ, ಬ್ರಹ್ಮರಂಧ್ರ ಮುಖ್ಯವಾದ ಸ್ಥಾನಂಗಳಲ್ಲಿ<br/>ಆ ಶಿವಲಿಂಗಮೂರ್ತಿಯನೆ<br/>ಆಹ್ವಾನ ವಿಸರ್ಜನೆಯಿಲ್ಲದೆ ಧ್ಯಾನಿಪುದೀಗ ಧ್ಯಾನಯೋಗ.<br/>ಆ ಲಿಂಗವ ಭಾವ, ಮನ, ಕರಣ  ಮುಖ್ಯವಾದ<br/>ಸರ್ವಾಂಗದಲ್ಲಿ ಧರಿಸುವುದೀಗ ಧಾರಣಯೋಗ.<br/>ಆ ಸತ್ಕಿ ್ರಯಾ ಜ್ಞಾನಯೋಗದಿಂದ<br/>ಪ್ರಾಣಂಗೆ ಶಿವಕಳೆಯ ಸಂಬಂಧಿಸಿ<br/>ಇಷ್ಟ, ಪ್ರಾಣ, ಭಾವವೆಂಬ<br/>ಲಿಂಗತ್ರಯವನು ಏಕಾಕಾರವ ಮಾಡಿ<br/>ಅಖಂಡ ಪರಿಪೂರ್ಣ ಕೇವಲ ಪರಂಜ್ಯೋತಿ ಸ್ವರೂಪವಪ್ಪ<br/>ಮಹಾಲಿಂಗದೊಳಗೆ ಸಂಯೋಗವಾಗಿ<br/>ಭಿನ್ನವಿಲ್ಲದೆ ಏಕಾರ್ಥವಾಗಿಹುದೀಗ ಸಮಾಧಿಯೋಗ.<br/>ಇಂತೀ ಅಷ್ಟಾಂಗಯೋಗದಲ್ಲಿ ಶಿವಲಿಂಗಾರ್ಚನೆಯ ಮಾಡಿ<br/>ಶಿವತತ್ವದೊಡನೆ ಕೂಡುವುದೀಗ ಲಿಂಗಾಂಗಯೋಗ.<br/>ಇನ್ನು ಕರ್ಮಕಾಂಡಿಗಳು ಮಾಡುವ ಕರ್ಮಯೋಗಂಗಳು-<br/>ಅವಾವವೆಂದಡೆ:<br/>ಯಮ, ನಿಯಮ, ಆಸನ, ಪ್ರಾಣಾಯಾಮ, ಪ್ರತ್ಯಾಹಾರವೆಂಬ<br/>ಈ ಐದನು ಲಿಂಗವಿರಹಿತವಾಗಿ ಮಾಡುತ್ತಿಪ್ಪರಾಗಿ<br/>ಈ ಐದು  ಕರ್ಮಯೋಗಂಗಳು.<br/>ಅವರು ಲಕ್ಷಿಸುವಂಥಾ ವಸ್ತುಗಳು<br/>ಉತ್ತರಯೋಗವಾಗಿ ಮೂರು ತೆರ.<br/>ಅವಾವವೆಂದಡೆ:<br/>ನಾದಲಕ್ಷ ್ಯ, ಬಿಂದುಲಕ್ಷ ್ಯ, ಕಲಾಲಕ್ಷ ್ಯವೆಂದು ಮೂರು ತೆರ.<br/>ನಾದವೇ ಸಾಕ್ಷಾತ್ ಪರತತ್ವವೆಂದೇ ಲಕ್ಷಿಸುವರು.<br/>ಬಿಂದುವೇ ಆಕಾರ, ಉಕಾರ, ಮಕಾರ,<br/>ಈ ಮೂರು ಶುದ್ಧಬಿಂದು ಸಂಬಂಧವೆಂದೂ.<br/>ಆ ಶುದ್ಧ ಬಿಂದುವೇ ಕೇವಲ ದಿವ್ಯ ಪ್ರಕಾಶವನುಳ್ಳದೆಂದೂ<br/>ಲಕ್ಷಿಸುವರು.<br/>ಕಲೆಯೇ ಚಂದ್ರನ ಕಲೆಯ ಹಾಂಗೆ,<br/>ಸೂರ್ಯನ ಕಿರಣಂಗಳ ಹಾಂಗೆ,<br/>ಮಿಂಚುಗಳ ಪ್ರಕಾಶದ ಹಾಂಗೆ,<br/>ಮುತ್ತು, ಮಾಣಿಕ್ಯ, ನವರತ್ನದ ದೀಪ್ತಿಗಳ ಹಾಂಗೆ,<br/>ಪ್ರಕಾಶಮಾಯವಾಗಿಹುದೆಂದು ಲಕ್ಷಿಸುವುದೀಗ ಕಲಾಲಕ್ಷ ್ಯ.<br/>ಈ ಎಂಟು ಇತರ ಮತದವರು ಮಾಡುವ ಯೋಗಂಗಳು.<br/>ಇವ ಲಿಂಗವಿರಹಿತವಾಗಿ ಮಾಡುವರಾಗಿ ಕರ್ಮಯೋಗಂಗಳು.<br/>ಈ ಕರ್ಮಕೌಶಲ್ಯದಲ್ಲಿ ಲಿಂಗವಿಲ್ಲ ನೋಡಾ.<br/>ಅದುಕಾರಣ ಇವ ಮುಟ್ಟಲಾಗದು.<br/>ಇನ್ನು ವೀರಮಾಹೇಶ್ವರರುಗಳ ಲಿಂಗಸಂಧಾನವೆಂತೆಂದರೆ:<br/>ಬ್ರಹ್ಮರಂಧ್ರದಲ್ಲಿಪ್ಪ ನಾದ  ಚೈತನ್ಯವಪ್ಪ ಪರಮ ಚಿತ್ಕಲೆಯನೇ<br/>ಭಾವ, ಮನ, ಕರದಲ್ಲಿ ಶ್ರೀಗುರು ತಂದು<br/>ಸಾಹಿತ್ಯವ ಮಾಡಿದನಾಗಿ<br/>ಭಾವದಲ್ಲಿ ಸತ್ತ್ವರೂಪವಪ್ಪ ಭಾವಲಿಂಗವೆನಿಸಿ,<br/>ಪ್ರಾಣದಲ್ಲಿ ಚಿತ್  ಸ್ವರೂಪವಪ್ಪ ಪ್ರಾಣಲಿಂಗವೆನಿಸಿ,<br/>ಕರಸ್ಥಲದಲ್ಲಿ ಆನಂದ ಸ್ವರೂಪವಪ್ಪ ಇಷ್ಟಲಿಂಗವೆನಿಸಿ,<br/>ಒಂದೇ ವಸ್ತು  ತನು, ಮನ, ಭಾವಂಗಳಲ್ಲಿ<br/>ಇಷ್ಟ, ಪ್ರಾಣ, ಭಾವವಾದ ಭೇದವನರಿದು<br/>ಇಷ್ಟಲಿಂಗವ ದೃಷ್ಟಿಯಿಂದ ಗ್ರಹಿಸಿ<br/>ಪ್ರಾಣಲಿಂಗವ ಮನಜ್ಞಾನದಿಂದ ಗ್ರಹಿಸಿ<br/>ತೃಪ್ತಿಲಿಂಗವ ಭಾವಜ್ಞಾನದಿಂದ ಗ್ರಹಿಸಿ</font>"
}