{
    "id": "6518", 
    "vachana": "<font>566<br/>ಕಂಗಳನೋಟ, ಕರಸ್ಥಲದ ಲಿಂಗ ಹೃದಯದ ಜ್ಞಾನ-<br/>ಲಿಂಗವೆಂಬ ಲಿಂಗಮುಖದಲ್ಲಿ ಮಾತನಾಡುತ್ತಿರಲಾಗಿ,<br/>ನಡೆವ ಕಾಲು ಕೆಟ್ಟು, ಹಿಡಿವ ಕೈಯ ಕತ್ತಲೆ  ಹರಿದು<br/>ಬೆಳಗಾಯಿತ್ತಯ್ಯ.<br/>ನೆನೆವ ಮನದ ಕತ್ತಲೆ  ಹರಿದು ಬೆಳಗಾಯಿತ್ತಯ್ಯ.<br/>ನೋಡುವ ಕಂಗಳ  ಕತ್ತಲೆ  ಹರಿದು ಬೆಳಗಾಯಿತ್ತಯ್ಯ.<br/>ಬೆಳಗಿನೊಳು ಬೆಳಗಾಗಿ, ಬೆಳಗು ಸಮರಸವಾಗಿ,<br/>ಇಂದು ಇಂದುವ ಕೂಡಿದಂತೆ, ರವಿ  ರವಿಯ ಬೆರಸಿದಂತೆ,<br/>ಮಿಂಚು ಮಿಂಚನು ಕೂಡಿದಂತೆ, ಉಭಯದ ಸಂಚವಳಿದು<br/>ಸ್ವಯಂ ಜ್ಯೋತಿಯಾದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}