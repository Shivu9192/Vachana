{
    "id": "16226", 
    "vachana": "ಪಂಚೇಂದ್ರಿಯ ಸಪ್ತಧಾತುಗಳ ಮುಟ್ಟದೆ\nಸದಾಶಿವನ ಮುಟ್ಟಿಪ್ಪ ಭಕ್ತನ ಪರಿಯ ನೋಡಾ.\nಕಾಮಾದಿ ಷಡುವರ್ಗಂಗಳ ಸೋಂಕದ\nನಿಸ್ಸೀಮನ ಪರಿಯ ನೋಡಾ.\nಗುಣತ್ರಯಂಗಳನರಿಯದ ನಿರ್ಗುಣವ ಪರಿಯ ನೋಡಾ.\nಅಹಂಕಾರತ್ರಯಂಗಳನಳಿದು ತಾಪತ್ರಯಂಗಳ ನೀಗಿ\nಕೋಪ ಮೋಹಾದಿಗಳ ವಿಸರ್ಜಿಸಿದ ಸದ್ಭಕ್ತನ ಪರಿಯ ನೋಡಾ.\nಒಳಹೊರಗನರಿಯದೆ\nನಿರಾಕುಳನಾದ ನಿಜಭಕ್ತನ ಪರಿಯ ನೋಡಾ.\nನಾನೆಂಬುದ ಮರೆದು ನೀನೆಂಬುದನಳಿದು\nತಾನು ತಾನಾದ ಸದ್ಭಕ್ತಂಗೆ\nನಮೋನಮೋಯೆಂದು ಬದುಕಿದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}