{
    "id": "6226", 
    "vachana": "<font>274<br/>ಪಂಚೇಂದ್ರಿಯ ಸಪ್ತಧಾತುಗಳ ಮುಟ್ಟದೆ<br/>ಸದಾಶಿವನ ಮುಟ್ಟಿಪ್ಪ ಭಕ್ತನ ಪರಿಯ ನೋಡಾ.<br/>ಕಾಮಾದಿ ಷಡುವರ್ಗಂಗಳ ಸೋಂಕದ<br/>ನಿಸ್ಸೀಮನ ಪರಿಯ ನೋಡಾ.<br/>ಗುಣತ್ರಯಂಗಳನರಿಯದ ನಿರ್ಗುಣವ ಪರಿಯ ನೋಡಾ.<br/>ಅಹಂಕಾರತ್ರಯಂಗಳನಳಿದು ತಾಪತ್ರಯಂಗಳ ನೀಗಿ<br/>ಕೋಪ ಮೋಹಾದಿಗಳ ವಿಸರ್ಜಿಸಿದ ಸದ್ಭಕ್ತನ ಪರಿಯ ನೋಡಾ.<br/>ಒಳಹೊರಗನರಿಯದೆ<br/>ನಿರಾಕುಳನಾದ ನಿಜಭಕ್ತನ ಪರಿಯ ನೋಡಾ.<br/>ನಾನೆಂಬುದ ಮರೆದು ನೀನೆಂಬುದನಳಿದು<br/>ತಾನು ತಾನಾದ ಸದ್ಭಕ್ತಂಗೆ<br/>ನಮೋನಮೋಯೆಂದು ಬದುಕಿದೆನು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}