{
    "id": "16082", 
    "vachana": "<font>131<br/>ಎನ್ನ ಮನಸ್ಸು ಹೊನ್ನು  ಹೆಣ್ಣು ಮಣ್ಣ ನೆನನೆನೆದು<br/>ನಿಮ್ಮ ನೆನಯಲೊಲ್ಲದು ನೋಡ.<br/>ಎನ್ನ ಕಾಯ  ನಿಮ್ಮ ಮುಟ್ಟದೆ<br/>ಸಂಸಾರಕರ್ಮವನೆ ಮಾಡುತ್ತಿಪ್ಪುದು ನೋಡ.<br/>ಎನ್ನ ಪ್ರಾಣ ನಿಮ್ಮ ಮುಟ್ಟದೆ<br/>ಪ್ರಪಂಚೆನೊಳಗೇ ಮುಳುಗುತ್ತಿಪ್ಪುದು ನೋಡ.<br/>ಎನ್ನ ಭಾವ ನಿಮ್ಮ ಭಾವಿಸಿ ಭ್ರಮೆಯಳಿಯದೆ,<br/>ಸಂಸಾರ ಭಾವನೆ ಸಂಬಂಧವಾಗಿ ಮುಂದುಗಾಣದೆ,<br/>ಮೋಕ್ಷಹೀನನಾಗಿರ್ದೆನಯ್ಯ.<br/>ಸುರಚಾಪದಂತೆ ತೋರಿ ಅಡಗುವ ಅನಿತ್ಯ ತನುವನು<br/>ನಿತ್ಯವೆಂದು, ನಿರುತವೆಂದು ವೃಥಾ ಹೋಯಿತ್ತು ಎನ್ನ ವಿವೇಕ.<br/>ಸಂಸಾರದಲ್ಲಿ ಸವೆಸವೆದು ಅವಿವೇಕಿಯಾದೆನಯ್ಯ.<br/>ಎನ್ನ ಅವಿವೇಕವ ಕಳೆದು, ಶಿವತತ್ವವಿವೇಕವನಿತ್ತು ಕರುಣಿಸಯ್ಯ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}