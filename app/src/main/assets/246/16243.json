{
    "id": "6243", 
    "vachana": "<font>291<br/>ತನ್ನ ಸತಿ, ತನ್ನ ಧನ ಉನ್ನತಿಯಲಿರಬೇಕು.<br/>ಅನ್ಯ ಸತಿ, ಅನ್ಯ ಧನದಾಸೆಯನ್ನು<br/>ಬಿಡಬೇಕೆಂಬುದು ನೋಡ, ಜಗ.<br/>ತನ್ನ ಸತಿಯಾರು ಅನ್ಯಸತಿಯಾರೆಂದು<br/>ಬಲ್ಲವರುಂಟೆ ಹೇಳ ಮರುಳೆ,<br/>ಬಲ್ಲವರುಂಟುಂಟು ಶಿವಶರಣರು.<br/>ತನ್ನ ಶಕ್ತಿಯೆ ಶಿವಶಕ್ತಿ;<br/>ಅನ್ಯಶಕ್ತಿಯು ಮಾಯಾಶಕ್ತಿ ಕಾಣ ಮರುಳೆ.<br/>ಇದು ಕಾರಣ,<br/>ಮಾಯಾಶಕ್ತಿಯ ಸಂಗ ಭಂಗವೆಂದು ನಿವೃತ್ತಿಯ ಮಾಡಿ<br/>ಶಿವಶಕ್ತಿಸಂಪನ್ನರಾಗಿ<br/>ಶಿವಲಿಂಗವ ನೆರೆವರಯ್ಯ ನಿಮ್ಮ ಶರಣರು.<br/>ಇದು ಕಾರಣ,<br/>ಶರಣಂಗೆ ಅನ್ಯಸ್ತ್ರೀಯ ಸಂಗ ಅಘೋರನರಕ ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}