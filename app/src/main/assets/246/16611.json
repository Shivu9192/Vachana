{
    "id": "6611", 
    "vachana": "<font>659<br/>ಕಾಯಪ್ರಸಾದವ ಎನ್ನ ಕರಸ್ಥಲದಲ್ಲಿ ಕಂಡೆ.<br/>ಅದು ಎನ್ನ ಕಂಗಳ  ನುಂಗಿ<br/>ಸರ್ವಾಂಗವು ತಾನಾಗಿ ನಿಂದು<br/>ಪ್ರಜ್ವಲಿಸುತ್ತಿತ್ತು ನೋಡಾ.<br/>ಪ್ರಾಣ ಪ್ರಸಾದವ ಎನ್ನ ಮನಸ್ಥಲದಲ್ಲಿ ಕಂಡೆ.<br/>ಅದು ಎನ್ನ ಮನವ ನುಂಗಿತ್ತು ನೋಡಾ.<br/>ಅನುಭಾವ ಪ್ರಸಾದವ ಎನ್ನಾತ್ಮನ ಕೈಯಲ್ಲಿ ಕಂಡೆ.<br/>ಅದು ಎನ್ನಾತ್ಮನ ನುಂಗಿತ್ತು ನೋಡಾ.<br/>ಕಾಯಪ್ರಸಾದ ಪ್ರಾಣಪ್ರಸಾದ ಅನುಭಾವಪ್ರಸಾದವೆಂಬ<br/>ಈ ತ್ರಿವಿಧಪ್ರಸಾದವು ಒಂದಾಗಿ,<br/>ಎನ್ನ ಬ್ರಹ್ಮರಂಧದಲ್ಲಡಗಿ ನಿರ್ಭಾವ  ಪ್ರಸಾದವಾಯಿತ್ತು ನೋಡಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}