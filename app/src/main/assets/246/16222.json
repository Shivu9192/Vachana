{
    "id": "/16222", 
    "vachana": "ಪೃಥ್ವಿಯ ಮೇಲಣ ಕಲ್ಲ ತಂದು\nಮತ್ರ್ಯರೆಲ್ಲರು ಪೂಜಿಸಿ\nಶಿವಭಕ್ತಿಯೆಂದು ಮಾಡುತಿಪ್ಪರು ನೋಡಾ.\nಕೊಟ್ಟಾತನ ಗುರುವೆಂಬರು; ಕೊಂಡಾತನ ಶಿಷ್ಯನೆಂಬರು.\nಕೊಟ್ಟವ ಕೊಂಡವ ಉಭಯಮತ್ರ್ಯರೂ\nಮರಣಕ್ಕೊಳಗಾಗಿ ಹೋಹಲ್ಲಿ\nಪೃಥ್ವಿಯ ಕಲ್ಲು ಪೃಥ್ವಿಯಲುಳಿಯಿತ್ತು ನೋಡಾ.\nಭಕ್ತಿ ಭ್ರಷ್ಟಾಗಿ ಹೋಯಿತ್ತು.\nಹೀಂಗಲ್ಲ ಬಿಡಿ, ಇದು ಗುರುಶಿಷ್ಯಸಂಬಂಧವಲ್ಲ.\nಅರುಹು ಸಹಿತವಾಗಿ ಗುರುವೆಂದೆಂಬೆ;\nಆಚಾರಸಹಿತವಾಗಿ ಗುರುವೆಂದೆಂಬೆ;\nನಿಷ್ಠೆ ಸಹಿತವಾಗಿ ಲಿಂಗವೆಂದೆಂಬೆ;\nಇದು ಪರಮಸೌಖ್ಯ;\nಪರಮ ಭಕ್ತಿಯ ಪರಿಣಾಮವು.\nಉಳಿದವೆಲ್ಲ ಭ್ರಷ್ಟು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}