{
    "id": "16222", 
    "vachana": "<font>270<br/>ಪೃಥ್ವಿಯ ಮೇಲಣ ಕಲ್ಲ ತಂದು<br/>ಮತ್ರ್ಯರೆಲ್ಲರು ಪೂಜಿಸಿ<br/>ಶಿವಭಕ್ತಿಯೆಂದು ಮಾಡುತಿಪ್ಪರು ನೋಡಾ.<br/>ಕೊಟ್ಟಾತನ ಗುರುವೆಂಬರು; ಕೊಂಡಾತನ ಶಿಷ್ಯನೆಂಬರು.<br/>ಕೊಟ್ಟವ ಕೊಂಡವ ಉಭಯಮತ್ರ್ಯರೂ<br/>ಮರಣಕ್ಕೊಳಗಾಗಿ ಹೋಹಲ್ಲಿ<br/>ಪೃಥ್ವಿಯ ಕಲ್ಲು ಪೃಥ್ವಿಯಲುಳಿಯಿತ್ತು ನೋಡಾ.<br/>ಭಕ್ತಿ ಭ್ರಷ್ಟಾಗಿ ಹೋಯಿತ್ತು.<br/>ಹೀಂಗಲ್ಲ ಬಿಡಿ, ಇದು ಗುರುಶಿಷ್ಯಸಂಬಂಧವಲ್ಲ.<br/>ಅರುಹು ಸಹಿತವಾಗಿ ಗುರುವೆಂದೆಂಬೆ;<br/>ಆಚಾರಸಹಿತವಾಗಿ ಗುರುವೆಂದೆಂಬೆ;<br/>ನಿಷ್ಠೆ ಸಹಿತವಾಗಿ ಲಿಂಗವೆಂದೆಂಬೆ;<br/>ಇದು ಪರಮಸೌಖ್ಯ;<br/>ಪರಮ ಭಕ್ತಿಯ ಪರಿಣಾಮವು.<br/>ಉಳಿದವೆಲ್ಲ ಭ್ರಷ್ಟು ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}