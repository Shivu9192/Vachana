{
    "id": "15963", 
    "vachana": "<font>12<br/>ವಾಚ್ಯಾವಾಚ್ಯಂಗಳಿಲ್ಲದಂದು,<br/>ಪಕ್ಷಾಪಕ್ಷಗಳಿಲ್ಲದಂದು,<br/>ಸಾಕ್ಷಿ, ಸಭೆಗಳಿಲ್ಲದಂದು,<br/>ಪೃಥ್ವಿ ಆಕಾಶಾದಿಗಳಿಲ್ಲದಂದು,<br/>ಉತ್ಪತ್ತಿ, ಸ್ಥಿತಿ, ಲಯಂಗಳಿಲ್ಲದಂದು,<br/>ಸತ್ವ, ರಜ, ತಮಗಳೆಂಬ ಗುಣತ್ರಯಂಗಳಿಲ್ಲದಂದು,<br/>ಅಹಂಕಾರ ಮಮಕಾರ ಪ್ರಕೃತಿ ಮಹತ್ತು,<br/>ಮಾಯಾಪ್ರಪಂಚು ಮೊಳೆದೋರದಂದು,<br/>ಮಾಯಿಕ ನಿರ್ಮಾಯಿಕಂಗಳು ಹುಟ್ಟದಂದು,<br/>ಜ್ಞಾನಾಜ್ಞಾನಗಳು ಉದಯವಾಗದಂದು,<br/>ರೂಪು ನಿರೂಪು ಹುಟ್ಟದಂದು,<br/>ಕಾಮ ನಿಃಕಾಮಂಗಳಿಲ್ಲದಂದು,<br/>ಮಾಯಾಮಾಯಂಗಳೇನುಯೇನೂಯಿಲ್ಲದಂದು,<br/>ನಿನ್ನ ನಿರ್ಮಾಯನೆಂದು ಹೆಸರಿಟ್ಟು ಹೇಳುವರಾರೂಯಿಲ್ಲದಂದು,<br/>ನಿಜವು ನಿನ್ನಯ ಘನತೆಯ ನೀನರಿಯದೆ,<br/>ಇದಿರನು ಅರಿಯದೆ, ಏನನು ಅರಿಯದೆ,<br/>ನೀನೆ ನೀನಾಗಿರ್ದೆಯಲ್ಲಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}