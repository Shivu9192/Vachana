{
    "id": "/15963", 
    "vachana": "ವಾಚ್ಯಾವಾಚ್ಯಂಗಳಿಲ್ಲದಂದು,\nಪಕ್ಷಾಪಕ್ಷಗಳಿಲ್ಲದಂದು,\nಸಾಕ್ಷಿ, ಸಭೆಗಳಿಲ್ಲದಂದು,\nಪೃಥ್ವಿ ಆಕಾಶಾದಿಗಳಿಲ್ಲದಂದು,\nಉತ್ಪತ್ತಿ, ಸ್ಥಿತಿ, ಲಯಂಗಳಿಲ್ಲದಂದು,\nಸತ್ವ, ರಜ, ತಮಗಳೆಂಬ ಗುಣತ್ರಯಂಗಳಿಲ್ಲದಂದು,\nಅಹಂಕಾರ ಮಮಕಾರ ಪ್ರಕೃತಿ ಮಹತ್ತು,\nಮಾಯಾಪ್ರಪಂಚು ಮೊಳೆದೋರದಂದು,\nಮಾಯಿಕ ನಿರ್ಮಾಯಿಕಂಗಳು ಹುಟ್ಟದಂದು,\nಜ್ಞಾನಾಜ್ಞಾನಗಳು ಉದಯವಾಗದಂದು,\nರೂಪು ನಿರೂಪು ಹುಟ್ಟದಂದು,\nಕಾಮ ನಿಃಕಾಮಂಗಳಿಲ್ಲದಂದು,\nಮಾಯಾಮಾಯಂಗಳೇನುಯೇನೂಯಿಲ್ಲದಂದು,\nನಿನ್ನ ನಿರ್ಮಾಯನೆಂದು ಹೆಸರಿಟ್ಟು ಹೇಳುವರಾರೂಯಿಲ್ಲದಂದು,\nನಿಜವು ನಿನ್ನಯ ಘನತೆಯ ನೀನರಿಯದೆ,\nಇದಿರನು ಅರಿಯದೆ, ಏನನು ಅರಿಯದೆ,\nನೀನೆ ನೀನಾಗಿರ್ದೆಯಲ್ಲಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}