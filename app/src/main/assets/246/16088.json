{
    "id": "6088", 
    "vachana": "<font>137<br/>ದೇವರ ಪೂಜಿಸಿ, ಕಾಯಗೊಂಡು ಹುಟ್ಟಿ,<br/>ಪುತ್ರ ಮಿತ್ರ ಕಳತ್ರತ್ರಯ ಧನಧಾನ್ಯ ಷಡುಚಂದನಾದಿ<br/>ಭೋಗಾದಿಭೋಗಂಗಳ ಪಡೆದು<br/>ಭೋಗಿಸಿ ಸುಖಿಸಿಹೆನೆಂಬೆಯೆಲೆ ಮರುಳು  ಮಾನವ,<br/>ಕಾಯವೇ ದುಃಖದಾಗರವೆಂದು ಅರಿಯೆಯಲ್ಲ?<br/>ಕಾಯವೇ ಸಕಲಧರ್ಮಕರ್ಮಕ್ಕಾಶ್ರಯವೆಂದರಿಯೆಯಲ್ಲ?<br/>ಪುಣ್ಯ ಪಾಪವಶದಿಂದ<br/>ಸ್ವರ್ಗನರಕಕ್ಕೆಡೆಯಾಡುತ್ತಿಪ್ಪುದನರಿಯೆಯಲ್ಲ?<br/>ಹುಟ್ಟುವುದು ಮಹಾದುಃಖ; ಹುಟ್ಟಿ ಸಂಸಾರಶರಧಿಯೊಳು<br/>ಬದುಕುವುದು ದುಃಖ.<br/>ಸಾವ ಸಂಕಟವನದ ನಾನೇನೆಂಬೆನಯ್ಯಾ,<br/>ಅದು ಅಗಣಿತ  ದುಃಖ.<br/>ಆವಾವ ಪರಿಯಲ್ಲಿ ತಿಳಿದುನೋಡಲು,<br/>ಈ ಮೂರು ಪರಿಯ ದುಃಖ ಮುಖ್ಯವಾದ<br/>ಅನಂತ ದುಃಖ ನೋಡಾ.<br/>ಈ ಕಾಯದ ಕಂಥೆಯ ತೊಟ್ಟು  ಕರ್ಮದೊಳಗಿರದೆ,<br/>ಮಾಯಾಮೋಹನ ತಾಳ್ದು ಮತ್ತನಾಗಿರದೆ,<br/>ಪಂಚೇಂದ್ರಿಯಂಗಳ ಸುಖಕ್ಕೆ ಮೆಚ್ಚಿ ಮರುಳಾಗದೆ,<br/>ಪಂಚವದನನ ನೆನೆನೆನೆದು<br/>ಸಂಸಾರಪ್ರಪಂಚವ ತಪ್ಪಿಸಿಕೊಂಬ ಸುಬುದ್ಧಿಯ ಕಲಿಸಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}