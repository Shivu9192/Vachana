{
    "id": "16088", 
    "vachana": "ದೇವರ ಪೂಜಿಸಿ, ಕಾಯಗೊಂಡು ಹುಟ್ಟಿ,\nಪುತ್ರ ಮಿತ್ರ ಕಳತ್ರತ್ರಯ ಧನಧಾನ್ಯ ಷಡುಚಂದನಾದಿ\nಭೋಗಾದಿಭೋಗಂಗಳ ಪಡೆದು\nಭೋಗಿಸಿ ಸುಖಿಸಿಹೆನೆಂಬೆಯೆಲೆ \n  ಮಾನವ,\nಕಾಯವೇ ದುಃಖದಾಗರವೆಂದು ಅರಿಯೆಯಲ್ಲ?\nಕಾಯವೇ ಸಕಲಧರ್ಮಕರ್ಮಕ್ಕಾಶ್ರಯವೆಂದರಿಯೆಯಲ್ಲ?\nಪುಣ್ಯ ಪಾಪವಶದಿಂದ\nಸ್ವರ್ಗನರಕಕ್ಕೆಡೆಯಾಡುತ್ತಿಪ್ಪುದನರಿಯೆಯಲ್ಲ?\nಹುಟ್ಟುವುದು ಮಹಾದುಃಖ; ಹುಟ್ಟಿ ಸಂಸಾರಶರಧಿಯೊಳು\nಬದುಕುವುದು ದುಃಖ.\nಸಾವ ಸಂಕಟವನದ ನಾನೇನೆಂಬೆನಯ್ಯಾ,\nಅದು \n  ದುಃಖ.\nಆವಾವ ಪರಿಯಲ್ಲಿ ತಿಳಿದುನೋಡಲು,\nಈ ಮೂರು ಪರಿಯ ದುಃಖ ಮುಖ್ಯವಾದ\nಅನಂತ ದುಃಖ ನೋಡಾ.\nಈ ಕಾಯದ ಕಂಥೆಯ \n  ಕರ್ಮದೊಳಗಿರದೆ,\nಮಾಯಾಮೋಹನ ತಾಳ್ದು ಮತ್ತನಾಗಿರದೆ,\nಪಂಚೇಂದ್ರಿಯಂಗಳ ಸುಖಕ್ಕೆ ಮೆಚ್ಚಿ ಮರುಳಾಗದೆ,\nಪಂಚವದನನ ನೆನೆನೆನೆದು\nಸಂಸಾರಪ್ರಪಂಚವ ತಪ್ಪಿಸಿಕೊಂಬ ಸುಬುದ್ಧಿಯ ಕಲಿಸಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}