{
    "id": "16079", 
    "vachana": "<font>128<br/>ಎನ್ನ ತನುವಿಕಾರದ ಭಯ, ಎನ್ನ ಮನವಿಕಾರದ ಭಯ,<br/>ತನುಮನವನಂಡಲೆವ ಧನವಿಕಾರದ ಭಯ ನೋಡಾ.<br/>ಹಗಲು ಹಸಿವಿನ ಚಿಂತೆ, ಇರುಳು  ವಿಷಯದ ಚಿಂತೆ;<br/>ಹಗಲಿರುಳು ಸಾವವೊಡಲನೆ ಸಂತವಿಡುತಿಹ ಚಿಂತೆಯದಲ್ಲದೆ<br/>ಸದಾ ಶಿವನ ಧ್ಯಾನತತ್ಪರನಾಗಿ<br/>ಶಿವತತ್ವವಿಚಾರದೊಳಗೆ ಇರಲೊಲ್ಲೆನು ನೋಡಾ.<br/>ಸುಧೆಯನೊಲ್ಲದೆ ಹಡಿಕೆಗೆ ಮಚ್ಚಿದ<br/>ಸ್ವಾನನ ವಿಧಿಯಂತಾಯಿತ್ತಯ್ಯ.<br/>ಅಮೃತಮಯ ಲಿಂಗಸಂಗವನೊಲ್ಲದೆ<br/>ಸಂಸಾರಸಂಗಕ್ಕೆ ಮಯ್ಯಾನುವ ಮರುಳುಮನವೆ<br/>ನಿನ್ನ ನಾನೇನೆಂಬೆನಯ್ಯಾ?,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}