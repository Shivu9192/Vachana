{
    "id": "16466", 
    "vachana": "<font>514<br/>ಸತ್ತುವೆಂಬ ಗುರುವಿನಲ್ಲಿ ಎನ್ನ ಸರ್ವಾಂಗವಾಗಿ<br/>ಚಿತ್ರದ ಪ್ರತಿಮೆಯ ಅವಯವಂಗಳ ಶೃಂಗಾರದಂತೆ<br/>ಆಕಾರವೆಂಬಂತಿರ್ದೆನಯ್ಯ.<br/>ಚಿತ್ತೆಂಬ ಲಿಂಗದೊಳಗೆ ಮನವಡಗಿ<br/>ನವನಾಳದ ಸುಳುಹು ಕೆಟ್ಟು<br/>ಸುಷುಪ್ತಿಯನೆಯ್ದಿದ್ದೆನಯ್ಯ.<br/>ಇದು ಕಾರಣ:<br/>ಎನ್ನ ಜಾಗ್ರ  ಸ್ವಪ್ನ ಸುಷುಪ್ತಿಯೆಂತಿಪ್ಪುದ<br/>ನೀ ಬಲ್ಲೆಯಲ್ಲದೆ ಮತ್ತಾರು ಬಲ್ಲರು ಹೇಳಾ.<br/>ಆನಂದವೆಂಬ ಜಂಗಮದಲ್ಲಿ ಅರುಹು  ಏಕತ್ವವಾಗಿ<br/>ಅತ್ಮೋಹಂಯೆಂಬುದನರಿಯೆನು ನೋಡಾ,<br/>ನಾನು ಪರಮಾತ್ಮನಾದ ಕಾರಣ.<br/>ನಿತ್ಯವೆಂಬ ಪ್ರಸಾದದಲ್ಲಿ ಪ್ರಾಣವಡಗಿ ನಿತ್ಯಾನಿತ್ಯವನರಿಯದೆ<br/>ಸಚ್ಚಿದಾನಂದ ನಿತ್ಯ  ಪರಿಪೂರ್ಣವಾಗಿ<br/>ಅನಾದಿ ಭಕ್ತನಾದೆನಯ್ಯಾ.ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}