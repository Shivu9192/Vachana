{
    "id": "16466", 
    "vachana": "ಸತ್ತುವೆಂಬ ಗುರುವಿನಲ್ಲಿ ಎನ್ನ ಸರ್ವಾಂಗವಾಗಿ\nಚಿತ್ರದ ಪ್ರತಿಮೆಯ ಅವಯವಂಗಳ ಶೃಂಗಾರದಂತೆ\nಆಕಾರವೆಂಬಂತಿರ್ದೆನಯ್ಯ.\nಚಿತ್ತೆಂಬ ಲಿಂಗದೊಳಗೆ ಮನವಡಗಿ\nನವನಾಳದ ಸುಳುಹು ಕೆಟ್ಟು\nಸುಷುಪ್ತಿಯನೆಯ್ದಿದ್ದೆನಯ್ಯ.\nಇದು ಕಾರಣ:\nಎನ್ನ \n  ಸ್ವಪ್ನ ಸುಷುಪ್ತಿಯೆಂತಿಪ್ಪುದ\nನೀ ಬಲ್ಲೆಯಲ್ಲದೆ ಮತ್ತಾರು ಬಲ್ಲರು ಹೇಳಾ.\nಆನಂದವೆಂಬ ಜಂಗಮದಲ್ಲಿ \n  ಏಕತ್ವವಾಗಿ\nಅತ್ಮೋಹಂಯೆಂಬುದನರಿಯೆನು ನೋಡಾ,\nನಾನು ಪರಮಾತ್ಮನಾದ ಕಾರಣ.\nನಿತ್ಯವೆಂಬ ಪ್ರಸಾದದಲ್ಲಿ ಪ್ರಾಣವಡಗಿ ನಿತ್ಯಾನಿತ್ಯವನರಿಯದೆ\nಸಚ್ಚಿದಾನಂದ \n  ಪರಿಪೂರ್ಣವಾಗಿ\nಅನಾದಿ ಭಕ್ತನಾದೆನಯ್ಯಾ.ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}