{
    "id": "16180", 
    "vachana": "<font>228<br/>ಇಷ್ಟಲಿಂಗಕ್ಕೆ ಕೊಡದೆ, ಪ್ರಾಣಲಿಂಗಾರ್ಪಿತವ ಮಾಡುವ<br/>ಪ್ರಪಂಚಿಗಳಿರ,<br/>ಅಂಗದ ಮೇಲಿದ್ದುದು ಲಿಂಗವಲ್ಲವೆ?<br/>ಪ್ರಾಣವೆ ಲಿಂಗವಾದರೆ, ಆ ಇಷ್ಟಲಿಂಗವೇತಕ್ಕೆ? ತೆಗೆದೇಕೆ ಬಿಡಿರಿ?<br/>ಆ ಲಿಂಗವನೆ ಬಿಡಬಾರದಂತೆ<br/>ಆ ಲಿಂಗಾರ್ಪಿತವಿಲ್ಲದೆ ಉಣಬಹುದೆ?<br/>ತಥಾಪಿ ಉಂಡಿರಿಯಾದರೆ,<br/>ಕೂಗಿಡೆ ಕೂಗಿಡೆ ನರಕದಲ್ಲಿಕ್ಕುವ.<br/>ಶಿವಾರ್ಪಣವಿಲ್ಲದೆ ಬಾಯಿಗೆ ಬಂದಂತೆ ತಿಂಬ  ಅನಾಮಿಕರ<br/>ಎನಗೊಮ್ಮೆ ತೋರದಿರಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}