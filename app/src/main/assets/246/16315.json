{
    "id": "6315", 
    "vachana": "<font>363<br/>ಅಂಗಲಿಂಗ ಸಂಬಂಧದ ನಿಲುಕಡೆಯನರಿಯದೆ<br/>ಅಘೋರತಪವ ಮಾಡಿದರೇನು?<br/>ಗಾಳಿಯಾಹಾರವ ಕೊಂಡರೇನು?<br/>ತರಗೆಲೆಯ ಮೆದ್ದರೇನು?<br/>ಗಿರಿಗಹ್ವರದೊಳಗಿದ್ದರೇನು?<br/>ಅಂಗಲಿಂಗಸಂಬಂಧಿಗಳಾಗಬಲ್ಲರೆ.<br/>ಅಂಗಲಿಂಗಸಂಗಂದಿಂದಲ್ಲದೆ,<br/>ಅಂತರಂಗದಲ್ಲಿ ಅರುಹು  ತಲೆದೋರದು.<br/>ಅಂತರಂಗದಲ್ಲಿ ಅರುಹು  ತಲೆದೋರಿದಲ್ಲದೆ,<br/>ಆತ್ಮಲಿಂಗದ ಆದ್ಯಂತವನರಿಯಬಾರದು.<br/>ಆತ್ಮಲಿಂಗದ ಆದ್ಯಂತವನರಿಯದೆ ಅಘೋರತಪವಮಾಡಿದರೆ<br/>ಅದೇತಕ್ಕೂ ಪ್ರಯೋಜನವಲ್ಲ ಕಾಣಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}