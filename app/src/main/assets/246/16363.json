{
    "id": "6363", 
    "vachana": "<font>411<br/>ಭಕ್ತಂಗೆ ಲಿಂಗವಾವುದು, ಮಾಹೇಶ್ವರಂಗೆ ಲಿಂಗವಾವುದು,<br/>ಪ್ರಸಾದಿಗೆ ಲಿಂಗವಾವುದು, ಪ್ರಾಣಲಿಂಗಿಗೆ ಲಿಂಗವಾವುದು,<br/>ಶರಣಂಗೆ ಲಿಂಗವಾವುದು, ಐಕ್ಯಂಗೆ ಲಿಂಗವಾವುದುಯೆಂದರೆ<br/>ಈ ಲಿಂಗಸ್ಥಲಂಗಳ ಭೇದವ ಹೇಳಿಹೆನಯ್ಯ.<br/>ಭಕ್ತಂಗೆ ಆಚಾರಲಿಂಗ.<br/>ಮಾಹೇಶ್ವರಂಗೆ ಗುರುಲಿಂಗ.<br/>ಪ್ರಸಾದಿಗೆ ಶಿವಲಿಂಗ.<br/>ಪ್ರಾಣಲಿಂಗಿಗೆ ಜಂಗಮಲಿಂಗ.<br/>ಶರಣಂಗೆ ಪ್ರಸಾದಲಿಂಗ.<br/>ಐಕ್ಯಂಗೆ ಮಹಾಲಿಂಗವೆಂದು ಹೇಳಲ್ಪಟ್ಟಿತ್ತಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}