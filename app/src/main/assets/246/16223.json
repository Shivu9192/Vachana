{
    "id": "16223", 
    "vachana": "<font>271<br/>ಆಚಾರವಿಲ್ಲದ ಗುರು ಭೂತಪ್ರಾಣಿ<br/>ಆಚಾರವಿಲ್ಲದ ಲಿಂಗ ಶಿಲೆ.<br/>ಆಚಾರವಿಲ್ಲದ ಜಂಗಮ  ಮಾನವ.<br/>ಆಚಾರವಿಲ್ಲದ ಪಾದೋದಕ ನೀರು.<br/>ಆಚಾರವಿಲ್ಲದ ಪ್ರಸಾದ ಎಂಜಲು.<br/>ಆಚಾರವಿಲ್ಲದ ಭಕ್ತ ದುಃಕರ್ಮಿ.<br/>ಇದು ಕಾರಣ,<br/>ಅಟ್ಟವನೇರುವುದಕ್ಕೆ ನಿಚ್ಚಣಿಗೆಯೆ ಸೋಪಾನವಯ್ಯ.<br/>ಹರಪದವನೆಯ್ದುವರೆ<br/>ಶ್ರೀ ಗುರು ಹೇಳಿದ ಸದಾಚಾರವೆ ಸೋಪಾನವಯ್ಯ.<br/>ಗುರುಪದೇಶವ ಮೀರಿ,<br/>ಮನಕ್ಕೆ ಬಂದಂತೆ ವರ್ತಿಸುವ ಪಾಪಿಗಳ<br/>ಎನಗೊಮ್ಮೆ ತೋರದಿರಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.</font>"
}