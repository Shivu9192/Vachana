{
    "id": "/16223", 
    "vachana": "ಆಚಾರವಿಲ್ಲದ ಗುರು ಭೂತಪ್ರಾಣಿ\nಆಚಾರವಿಲ್ಲದ ಲಿಂಗ ಶಿಲೆ.\nಆಚಾರವಿಲ್ಲದ \n  ಮಾನವ.\nಆಚಾರವಿಲ್ಲದ ಪಾದೋದಕ ನೀರು.\nಆಚಾರವಿಲ್ಲದ ಪ್ರಸಾದ ಎಂಜಲು.\nಆಚಾರವಿಲ್ಲದ ಭಕ್ತ ದುಃಕರ್ಮಿ.\nಇದು ಕಾರಣ,\nಅಟ್ಟವನೇರುವುದಕ್ಕೆ ನಿಚ್ಚಣಿಗೆಯೆ ಸೋಪಾನವಯ್ಯ.\nಹರಪದವನೆಯ್ದುವರೆ\nಶ್ರೀ ಗುರು ಹೇಳಿದ ಸದಾಚಾರವೆ ಸೋಪಾನವಯ್ಯ.\nಗುರುಪದೇಶವ ಮೀರಿ,\nಮನಕ್ಕೆ ಬಂದಂತೆ ವರ್ತಿಸುವ ಪಾಪಿಗಳ\nಎನಗೊಮ್ಮೆ ತೋರದಿರಯ್ಯಾ,ಮಹಾಲಿಂಗಗುರು ಶಿವಸಿದ್ಧೇಶ್ವರ ಪ್ರಭುವೇ.\n"
}