{
    "id": "2944", 
    "vachana": "<font>23<br/>ಅಯ್ಯಾ ಗುರುವೆಂಬರ್ಚಕನು ತಂದು,<br/>ಎನಗಿಷ್ಟವ ಕಟ್ಟಲಿಕೆ,<br/>ಹಂಗನೂಲ ಕೊರಳಲ್ಲಿ ಹಾಕಿ ಕಟ್ಟಿಕೋ ಎಂದನು.<br/>ಅದು ಎನಗೊಡವೆಯಲ್ಲವೆಂದು ಕಂಠವ ಹಿಡಿದು,<br/>ಲಿಖಿತವ ಲೇಖನವ ಮಾಡಿ ಮಾಡಿ ದಣಿದು,<br/>ಹಂಗನೂಲ ಹರಿದು ಹಾಕಿದೆನು.<br/>ಇಷ್ಟವನಿಲ್ಲಿಯೇ ಇಟ್ಟೆನು.<br/>ಅಯ್ಯಾ ನಾ ಹಿಡಿದ ನೀಲಕಂಠನು<br/>ಶಕ್ತಿ ಸಮೇತವ ಬಿಟ್ಟನು,<br/>ಕಲ್ಯಾಣ ಹಾಳಾಯಿತ್ತು, ಭಂಡಾರ ಸೊರೆಹೋಯಿತ್ತು,<br/>ನಿರ್ವಚನವಾಯಿತ್ತು .<br/>ಶಾಂತ ಸಂತೋಷಿಯಾದ, ಅರಸರು ನಿರ್ಮಾಲ್ಯಕ್ಕೊಳಗಾದರು.<br/>ಅಲೇಖ ನಾಶವಾಯಿತ್ತು, ಪತ್ರ ಹರಿಯಿತ್ತು,<br/>ನಾದ ಶೂನ್ಯವಾಯಿತ್ತು<br/>ಒಡೆಯ ಕಲ್ಲಾದ ಕಾರಣ, ಎನ್ನೈವರು ಸ್ತ್ರೀಯರುಉಳಲಾಟಗೊಂಡೇಳಲಾರದೆ ಹೋದರು ಕಾಣಾ, ಕಲ್ಲಿನಾಥಾ. </font>"
}