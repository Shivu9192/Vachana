{
    "id": "12944", 
    "vachana": "ಅಯ್ಯಾ ಗುರುವೆಂಬರ್ಚಕನು ತಂದು,\nಎನಗಿಷ್ಟವ ಕಟ್ಟಲಿಕೆ,\nಹಂಗನೂಲ ಕೊರಳಲ್ಲಿ ಹಾಕಿ ಕಟ್ಟಿಕೋ ಎಂದನು.\nಅದು ಎನಗೊಡವೆಯಲ್ಲವೆಂದು ಕಂಠವ ಹಿಡಿದು,\nಲಿಖಿತವ ಲೇಖನವ ಮಾಡಿ ಮಾಡಿ ದಣಿದು,\nಹಂಗನೂಲ ಹರಿದು ಹಾಕಿದೆನು.\nಇಷ್ಟವನಿಲ್ಲಿಯೇ ಇಟ್ಟೆನು.\nಅಯ್ಯಾ ನಾ ಹಿಡಿದ ನೀಲಕಂಠನು\nಶಕ್ತಿ ಸಮೇತವ ಬಿಟ್ಟನು,\nಕಲ್ಯಾಣ ಹಾಳಾಯಿತ್ತು, ಭಂಡಾರ ಸೊರೆಹೋಯಿತ್ತು,\nನಿರ್ವಚನವಾಯಿತ್ತು .\nಶಾಂತ ಸಂತೋಷಿಯಾದ, ಅರಸರು ನಿರ್ಮಾಲ್ಯಕ್ಕೊಳಗಾದರು.\nಅಲೇಖ ನಾಶವಾಯಿತ್ತು, ಪತ್ರ ಹರಿಯಿತ್ತು,\nನಾದ ಶೂನ್ಯವಾಯಿತ್ತು\nಒಡೆಯ ಕಲ್ಲಾದ ಕಾರಣ, ಎನ್ನೈವರು ಸ್ತ್ರೀಯರುಉಳಲಾಟಗೊಂಡೇಳಲಾರದೆ ಹೋದರು ಕಾಣಾ, ಕಲ್ಲಿನಾಥಾ. \n"
}