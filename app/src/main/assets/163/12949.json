{
    "id": "/12949", 
    "vachana": "ಆದಿ ಅನಾದಿಯ ಮಧ್ಯದ ಭೂಮಿಯಲೊಂದು ಸಾಗರ ಹುಟ್ಟಿತ್ತು.\nಸಾಗರದ ನಡುವೆ ಒಂದು ಸಲಿಲ, ಸಲಿಲದ ಮೇಲೊಂದು ನಿಳಯ.\nನಿಳಯದೊಳಗೊಬ್ಬ ಸೂಳೆ.\nಯೋನಿಯೆಂಟು, ಮೊಲೆ ಮೂರು, ತಲೆಯಾರು, ಕೈ ಐದು, ಕಾಲೊಂದು.\nಇಂತೀ ನಟನೆಯಲ್ಲಿ ಆಡುತ್ತಿರಲಾಗಿ, ನೋಡಿದವ ಮನಸೋತು\nಕೂಡಿಹೆನೆಂದಡೆ,\nಕೂಡಬಾರದು ಯೋನಿಯೆಂಟಾದವಳ.\nಹಿಡಿವಡೆ ಮೊಲೆ ಕೂರಲಗು, ಚುಂಬನಕ್ಕೆ \n  ನಂಜು, ತೆಕ್ಕೆಗೆ ಅಳವಲ್ಲ.\nಇದು ಎನಗೆ ಸುಖಕ್ಕಚ್ಚುಗವೆಂದು ಬೆಚ್ಚಿದೆ.\nಇವಳ \n  \n  ಬೇಡ,ಅಲೇಖನಾದ \n  ಕಲ್ಲಿನ ಮರೆಯಾದವನೆ.\n"
}