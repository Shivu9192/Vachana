{
    "id": "309", 
    "vachana": "<font>659 <br/>ನಿರವಯಸ್ಥಲದಲ್ಲಿ ನಿಂದ ಬಳಿಕ<br/>ಹೊನ್ನ ಹಿಡಿಯೆನೆಂಬ ಭಾಷೆ  ಎನಗೆ.<br/>ಹೆಣ್ಣು ಹೊನ್ನು  ಮಣ್ಣು ಹಿಡಿದು ಲಿಂಗೈಕ್ಯನಾದೆನೆಂದಡೆ<br/>ಎನ್ನ ಅಂಗದ ಮೇಲೆ ಲಿಂಗವಿಲ್ಲ.<br/>ಪಟ್ಟೆಮಂಚ ಹಚ್ಚಡ  ಬಂದಡೆ ದಿಟ್ಟಿಸಿ ನೋಡೆ.<br/>ಸಣ್ಣ ಬಣ್ಣಗಳು ಬಂದಡೆ ಕಣ್ಣೆತ್ತಿ ನೋಡೆನೆಂಬ ಭಾಷೆ  ಎನಗೆ.<br/>ಎನ್ನ ಲಿಂಗಕ್ಕೆ ಸೆಜ್ಜೆ  ಶಿವದಾರವ<br/>ಬಾಯೆತ್ತಿ ಭಕ್ತ ಜಂಗಮವ ಬೇಡಿದೆನಾದಡೆ,<br/>ಎನ್ನ ಅರುವಿಂಗೆ ಭಂಗ  ನೋಡಾ.<br/>ಬಸವಣ್ಣ ಸಾಕ್ಷಿಯಾಗಿ, ಪ್ರಭುವಿಗರಿಕೆಯಾಗಿ.<br/>ಪ್ರಭುದೇವರ ಕಂಡು ಕೈಯಲ್ಲಿ ಕಟ್ಟಿದ ಬಿರಿದಿಂಗೆ ಹಿಂದೆಗೆದೆನಾದಡೆ<br/>ಎನಗೆ ಗುರುವಿಲ್ಲ ಲಿಂಗವಿಲ್ಲ ಜಂಗಮವಿಲ್ಲ,<br/>ಪಾದೋದಕ ಪ್ರಸಾದವೆಂಬುದು ಎಂದೆಂದಿಗೂ ಇಲ್ಲ.ಅಮುಗೇಶ್ವರನೆಂಬ ಲಿಂಗವು ಸ್ವಪ್ನದಲ್ಲಿ ಸುಳಿಯಲಿಲ್ಲ.</font>"
}