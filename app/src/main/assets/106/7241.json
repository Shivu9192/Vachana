{
    "id": "/7241", 
    "vachana": " \nಅಂಗದ ಮೇಲೆ ಲಿಂಗವಿಲ್ಲದವರಲ್ಲಿ \nಲಿಂಗಾರ್ಪಿತವ ಬೇಡಲೇಕೆ ? \nಅಂಗದ ಮೇಲೆ ಲಿಂಗವುಳ್ಳ ಲಿಂಗವಂತರಲ್ಲಿ \nಲಿಂಗಾರ್ಪಿತವ ಬಿಡಲೇತಕ್ಕೆ ? \nಜಾತಿಗೋತ್ರವನೆತ್ತಿ ನುಡಿಯಲೇಕೆ ? \nಸಹಜ ಶಿವಭಕ್ತರೆಂದು, ಶೀಲವಂತರೆಂದು, ವ್ರತಾಚಾರಿಗಳೆಂದು, \nವ್ರತಭ್ರಷ್ಟರೆಂದು ಅವರ ಕುಲbsಲವ ಕೇಳಿಕೊಂಡು \nಆಚಾರವುಳ್ಳವರು ಅನಾಚಾರಿಗಳು ಎಂದು \nಬೇಡುವ ಭಿಕ್ಷವ ಬಿಡಲೇತಕ್ಕೆ ? \nಮದ್ಯಮಾಂಸವ ಭುಂಜಿಸುವವರು ಅನಾಚಾರಿಗಳು. \nಆವ ಕುಲವಾದಡೇನು, ಅಂಗದ ಮೇಲೆ ಲಿಂಗವುಳ್ಳವರೆಲ್ಲರು \nಆಚಾರವುಳ್ಳವರೆಂಬೆನಯ್ಯಾ ; ಅಮುಗೇಶ್ವರಲಿಂಗಕ್ಕೆ ಅವರೆ ಸದ್ಭಕ್ತರೆಂಬೆನಯ್ಯಾ. \n"
}