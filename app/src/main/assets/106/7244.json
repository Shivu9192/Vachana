{
    "id": "/7244", 
    "vachana": " \nಅನುಭಾವಿಗೆ ಅಂಗಶೃಂಗಾರವುಂಟೆ ? \nಅನುಭಾವಿಗೆ ಕಾಮಕ್ರೋಧವುಂಟೆ ? \nಅನುಭಾವಿಗೆ ನಾಹಂ ಕೋಹಂ \n  ಎಂಬ \nಭ್ರಾಂತಿನ ಭ್ರಮೆಯುಂಟೆ ? \nಅನುಭಾವಿಗೆ ನನ್ನವರು ತನ್ನವರೆಂಬ \nಗನ್ನಗದಕಿನ ಮಾತುಂಟೆ ? \nಅನುಭಾವಿಗಳೆಂಬವರು ಅಲ್ಲಿಗಲ್ಲಿಗೆ \nತಮ್ಮ ಅನುಭಾವಂಗಳ ಬೀರುವರೆ ? \nಅನುಭಾವಿಗಳ ಪರಿಯ ಹೇಳಿಹೆ ಕೇಳಿರಣ್ಣಾ ; \nನೀರಮೇಲಣ ತೆಪ್ಪದಂತೆ, ಸಮುದ್ರದೊಳಗಣ ಬೆಂಗುಂಡಿನಂತೆ \nಇರಬಲ್ಲಡೆ ಅನುಭಾವಿಗಳೆಂಬೆನಯ್ಯಾ. \nವಚನಂಗಳ ಓದಿ ವಚನಂಗಳ ಕೇಳಿ \nಕಂಡ ಕಂಡ ಠಾವಿನಲ್ಲಿ ಬಂಡುಗೆಲೆವ ಜಗಭಂಡರ, \nಆತ್ಮತೇಜಕ್ಕೆ ತಿರುಗುವ ವೇಷಧಾರಿಗಳ ಕಂಡು ಅನುಭಾವಿಗಳೆಂದಡೆ ಅಘೋನರಕ ತಪ್ಪದು ಕಾಣಾ, ಅಮುಗೇಶ್ವರಾ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}