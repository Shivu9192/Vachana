{
    "id": "7244", 
    "vachana": "<font>594 <br/>ಅನುಭಾವಿಗೆ ಅಂಗಶೃಂಗಾರವುಂಟೆ ? <br/>ಅನುಭಾವಿಗೆ ಕಾಮಕ್ರೋಧವುಂಟೆ ? <br/>ಅನುಭಾವಿಗೆ ನಾಹಂ ಕೋಹಂ ಸೋಹಂ  ಎಂಬ <br/>ಭ್ರಾಂತಿನ ಭ್ರಮೆಯುಂಟೆ ? <br/>ಅನುಭಾವಿಗೆ ನನ್ನವರು ತನ್ನವರೆಂಬ <br/>ಗನ್ನಗದಕಿನ ಮಾತುಂಟೆ ? <br/>ಅನುಭಾವಿಗಳೆಂಬವರು ಅಲ್ಲಿಗಲ್ಲಿಗೆ <br/>ತಮ್ಮ ಅನುಭಾವಂಗಳ ಬೀರುವರೆ ? <br/>ಅನುಭಾವಿಗಳ ಪರಿಯ ಹೇಳಿಹೆ ಕೇಳಿರಣ್ಣಾ ; <br/>ನೀರಮೇಲಣ ತೆಪ್ಪದಂತೆ, ಸಮುದ್ರದೊಳಗಣ ಬೆಂಗುಂಡಿನಂತೆ <br/>ಇರಬಲ್ಲಡೆ ಅನುಭಾವಿಗಳೆಂಬೆನಯ್ಯಾ. <br/>ವಚನಂಗಳ ಓದಿ ವಚನಂಗಳ ಕೇಳಿ <br/>ಕಂಡ ಕಂಡ ಠಾವಿನಲ್ಲಿ ಬಂಡುಗೆಲೆವ ಜಗಭಂಡರ, <br/>ಆತ್ಮತೇಜಕ್ಕೆ ತಿರುಗುವ ವೇಷಧಾರಿಗಳ ಕಂಡು ಅನುಭಾವಿಗಳೆಂದಡೆ ಅಘೋನರಕ ತಪ್ಪದು ಕಾಣಾ, ಅಮುಗೇಶ್ವರಾ.</font>"
}