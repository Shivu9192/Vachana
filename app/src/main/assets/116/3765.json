{
    "id": "3765", 
    "vachana": "`ನ' ಕಾರವೆ ಬಸವಣ್ಣನ ನಾಸಿಕ, `ಮ' ಕಾರವೆ ಬಸವಣ್ಣನ ಜಿಹ್ವೆ, `ಶಿ' ಕಾರವೆ ಬಸವಣ್ಣನ ನಯನ, `ವ' ಕಾರವೆ ಬಸವಣ್ಣನ ತ್ವಕ್ಕು, `ಯ' ಕಾರವೆ ಬಸವಣ್ಣನ ಶ್ರೋತ್ರ, `ಓ' ಕಾರವೆ ಬಸವಣ್ಣನ ಪ್ರಾಣ. `ಕಾರವೆ ಬಸವಣ್ಣನ ನಾದ, `ಉ' ಕಾರವೆ ಬಸವಣ್ಣನ ಬಿಂದು, `ಮ ಕಾರವೆ ಬಸವಣ್ಣನ ಕಳೆ_ ಇಂತೀ ಮೂರು ಪ್ರಣವಂಗಳೆ ಪ್ರಣವದ ಶಿರಸ್ಸಾಗಿ,  ಪ್ರಣವದ \n  ಸೋಂಕಿ ಶಾಖೆಗಳಾಗಿಪ್ಪುವು `ಬ' ಕಾರವೆ ಭವಹರ ಗುರು, `ಸ' ಕಾರವೆ ಸಕಲಚೈತನ್ಯಲಿಂಗ, `ವ' ಕಾರವೆ ವಚಿಸುವ ಜಂಗಮ_ ಇಂತೀ ಮೂರು ಪ್ರಣವಂಗಳೆ ಪ್ರಣವದ ಮೂರು ಪದಂಗಳಾಗಿ ಪ್ರಣವಕ್ಕೆ ಮೂಲಪದಂಗಳಾಗಿಪ್ಪುವು_ ಇಂತೀ ಹನ್ನೆರಡು \n  ತಾನೆಯಾದ ಕೂಡಲಚೆನ್ನಸಂಗಯ್ಯನಲ್ಲಿ ಸಂಗನಬಸವಣ್ಣನ ಶ್ರೀಪಾದಕ್ಕೆ ನಮೋ ನಮೋ ಎನುತಿರ್ದೆನು. \n"
}