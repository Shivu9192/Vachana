{
    "id": "1703", 
    "vachana": "ತ್ರಿವಿಧೋದಕತ್ರಿವಿಧೋದಕವೆಂದು ತಿರುಗಿ ತಿರುಗಿ ಕುಂಡಲಿಗನ ಹುಳುವಿನಂತೆ ಭ್ರಮೆಗೊಂಡು ಹೋದರಲ್ಲಾ ನಿಮ್ಮ ಭಕ್ತರೆಂಬವರು, ನಿಮ್ಮ ಹಿರಿಯರೆಂಬವರು. \n  ಒಬ್ಬರಿಗೆಯೂ ಆಗದು. \n  ಅಳವಟ್ಟ ದೇಹ ಕುರುವಿಟ್ಟ ರೂಹಿನಂತೆ ಕಣ್ಣೆವೆ ಹಳಚದೆ ನಿಬ್ಬೆರಗಾಗಿರಬೇಕು, ಸಿಡಿಲು ಹೊಡೆದ ಹೆಣನಂತಿರಬೇಕು. ಅಂತಲ್ಲದೆ ಬಯಲಿಂಗೆ \n  ತ್ರಿವಿಧೋದಕವೆಂಬ ಹೇಸಿಕೆಯ \n  ಕೇಳಲಾಗದು. ಇದು ಕಾರಣ, ಕೂಡಲಚೆನ್ನಸಂಗಮದೇವಾ. ನಿಮ್ಮ ತ್ರಿವಿಧೋದಕವ ಬಲ್ಲ ಬಸವಣ್ಣಂಗೆ ನಮೋ ನಮೋ.\n"
}