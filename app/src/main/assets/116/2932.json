{
    "id": "/2932", 
    "vachana": "ಅಂಗದ ಲಿಂಗವ ಲಿಂಗವೆಂದು ಪೂಜಿಸುವೆನೆ ? ಅದು ಅಂಗಲಿಂಗವಲ್ಲ_ಅದೇನು ಕಾರಣ ? ಅದು ಅಂಗದ ಮೇಲರತು ಮುಂದೆ ಜಂಗಮವೆಂದು ತೋರಿತ್ತಾಗಿ. ಜಂಗಮವ ಲಿಂಗವೆಂದು ಅರ್ಚಿಸಿ ಪೂಜಿಸಿಕೊಂಡಿಹೆನೆ ? ಆ \n  ಲಿಂಗವಲ್ಲ_ಅದೇನು ಕಾರಣ ? ಮುಂದೆ ಪ್ರಸಾದಲಿಂಗವೆಂದು ತೋರಿತ್ತಾಗಿ. ಆ ಪ್ರಸಾದಲಿಂಗವ ಲಿಂಗವೆಂದು ಅರ್ಚಿಸಿ ಪೂಜಿಸಿಕೊಂಡಿಹೆನೆ ? ಅದು ಪ್ರಸಾದಲಿಂಗವಲ್ಲ_ಅದೇನು ಕಾರಣ ? ಮುಂದೆ ಮಹಾಪ್ರಸಾದವ ತೋರಿತ್ತಾಗಿ ಆ ಮಹಾಪ್ರಸಾದವೆ ನೀವಾಗಿ ಸುಖಿಯಾದೆ ಕೂಡಲಚೆನ್ನಸಂಗಮದೇವಾ. \n"
}