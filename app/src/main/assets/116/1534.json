{
    "id": "1534", 
    "vachana": "<font> 382 <br/>[ಪೃಥ್ವಿ ಸಲಿಲ  ಪಾವಕ  ಪವನ  ಅಂಬರ]ರವಿ ಶಶಿ  ಆತ್ಮವೆಂಬ <br/>ಅಷ್ಟತನುವಿನ ಭೇದವ ಭೇದಿಸಿ <br/>ಶ್ರೋತ್ರ ನೇತ್ರ  ತ್ವಕ್ಕು  ಘ್ರಾಣ  ಜಿಹ್ವೆ  [ಎಂಬ] ಪಂಚೇಂದ್ರಿಯವನರಿದು, <br/>ವಾಕು ಪಾಣಿ  ಪಾದ ಪಾಯು ಗುಹ್ಯವೆಂಬ ಕರ್ಮೇಂದ್ರಿಯಂ[ಗಳ] ತೊರೆದು, <br/>ಪ್ರಾಣಾಪಾನ ವ್ಯಾನೋದಾನ ಸಮಾನ ನಾಗ ಕೂರ್ಮ  ಕೃಕರ ದೇವದತ್ತ <br/>ಧನಂಜಯವೆಂಬ ದಶವಾಯುಗಳ ಸಂಚವನರಿದು, <br/>ಮನಬುದ್ಧಿ ಚಿತ್ತಹಂಕಾರವೆಂಬ ಚತುರ್ವಿಧ ಕರಣಂಗಳನೊಂದು ಮಾಡಿ, <br/>ಉತ್ಪತ್ತಿ ಸ್ಥಿತಿ ಲಯವೆಂಬ ಕಾಲಮೂಲಾದಿಗಳಂ ಸುಟ್ಟು, <br/>ಜ್ಞಾನವನೆ ಬೆಳಗಿ, ಧ್ಯಾನವನೆ ನಿಲಿಸಿ, <br/>ಸುಚಿತ್ತದಲ್ಲಿ ಲಿಂಗಾರ್ಚನೆಯ ಮಾಡುವ ಶರಣ. <br/>ವ್ಯಾಪಾರಂ ಸಕಲಂ ತ್ಯಕ್ತ್ವಾ ರುದ್ರೋ ರುದ್ರಂ ಸಮರ್ಚಯೇತ್ † <br/>ಎಂಬ ಶ್ರುತಿಯ ನಿಮ್ಮ ಶರಣರಲ್ಲಿ ಕಾಣಬಹುದು ಕೂಡಲಚೆನ್ನಸಂಗಮದೇವಾ. </font>"
}