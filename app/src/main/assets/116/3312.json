{
    "id": "312", 
    "vachana": "<font>1031<br/>ಭಯದಳವು ನಡೆದು ಬಂದು ಮುಂದೆ ನಿಂದಿರ್ದು ಭಾಷೆಯಾಗಿ ಬಿರಿದನುಚ್ಚರಿಸುತ್ತ ಹೊಯಿಕುಟ್ಟಿಯಾಡುವ  ಕಾಳಗದೊಳಗೆ ಕೈದು  ಬಿದ್ದಡೆ ಭಂಗವಲ್ಲದೆ ಶಸ್ತ್ರಸಾಧಕ ಕಲಿತೇನೆಂದು ಅಭ್ಯಾಸಮಾಡುವ ಅಭ್ಯಾಸದೊಳಗೆ ಕೋಲು  ಬಿದ್ದರೆ ಭಂಗವೆ ? ಅಲ್ಲ. ಮತ್ತೆ ಮರಳಿ ಕೋಲು  ಕಳೆದುಕೊಂಡು ಅಭ್ಯಾಸ  ಮಾಡುವುದೇ ಉಚಿತವಲ್ಲದೆ; ನಾನಿನ್ನು ಅಭ್ಯಾಸವ ಮಾಡಲಾಗದು ಕೋಲು  ಬಿದ್ದಿತ್ತೆಂಬ ಗಾವಿಲರ ಮಾತ  ಕೇಳಲಾಗದು. ದೃಷ್ಟವೇ ಕೋಲು  ಅದೃಷ್ಟವೆ ಕೈದು  (ಪ್ರಾಣ?). ಕಾಣಬಾರದ ಲಿಂಗವ ಕಾಬುದು  ತನ್ನ ಸತ್‍ಕ್ರೀ ಕಾಣಾ ಕೂಡಲಚೆನ್ನಸಂಗಯ್ಯಾ.</font>"
}