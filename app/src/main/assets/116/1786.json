{
    "id": "1786", 
    "vachana": "<font>452<br/>ಪಾದ ಬಾಹು  ಮೊದಲಾಗಿ ಎಲ್ಲ ಪ್ರಸಾದಿಯಾಗಿರಬೇಕು. ಖೇಚರಭೇದದಿಂದ ಗೂಢ ಪ್ರಸಾದಿಯಾಗಿರಬೇಕು. `ಶಯನಾನ್ಯಂ ನ ಚರೇತ್' ಪ್ರಸಾದಿಯಾಗಿರಬೇಕು. `ನಾಸಿಕಾನ್ಯಂ ನ ಚರೇತ್' ಪ್ರಸಾದಿಯಾಗಿರಬೇಕು. `ಕರ್ಣಾನ್ಯಂ ನ ಚರೇತ್' ಪ್ರಸಾದಿಯಾಗಿರಬೇಕು. `ನೇತ್ರಾನ್ಯಂ ನ ಚರೇತ್' ಪ್ರಸಾದಿಯಾಗಿರಬೇಕು. `ಜಿಹ್ವಾನ್ಯಂ ನ ಚರೇತ್' ಪ್ರಸಾದಿಯಾಗಿರಬೇಕು. `ಆರೋಹಿತಾವರೋಹಿತಾನ್ಯಂ ನ ಚರೇತ್' ಪ್ರಸಾದಿಯಾಗಿರಬೇಕು. ಇದು ಕಾರಣ ಕೂಡಲಚೆನ್ನಸಂಗಯ್ಯನ ಪ್ರಸಾದಿಯ ಪ್ರಸಾದದಿಂದ ಬದುಕಿದೆನು. </font>"
}