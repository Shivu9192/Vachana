{
    "id": "3411", 
    "vachana": "<font>1096ಕಲ್ಲದೇವರ ಪೂಜೆಯ ಮಾಡಿ  ಕಲಿಯುಗದ ಕತ್ತೆಗಳಾಗಿ ಹುಟ್ಟಿದರಯ್ಯಾ. ಮಣ್ಣದೇವರ ಪೂಜೆಯ ಮಾಡಿ  ಮಣ್ಣಾಗಿ ಹುಟ್ಟಿದರಯ್ಯಾ. ಮರನದೇವರ ಪೂಜೆಯ ಮಾಡಿ (ಎಗ್ಗ)ಗಳಾದರಯ್ಯ. ಜಂಗಮದೇವರ ಪೂಜೆಯ ಮಾಡಿ ಪ್ರಾಣಲಿಂಗಿ ಪ್ರಸಾದಿಗಳಾದರಯ್ಯ. ಅದೆಂತೆಂದಡೆ : ಜಂಗಮದೇವರು ನಡೆಸಿದರೆ ನಡೆವರು, ನುಡಿಸಿದರೆ ನುಡಿವರು, ಒಡನೆ ಮಾತಾಡುವರು, ತಪ್ಪಿದರೆ ಬುದ್ಧಿಯ ಹೇಳುವರು. ಜಂಗಮದೇವರ ಪೂಜೆಯ ಮಾಡಿ ಕೈಲಾಸಕ್ಕೆ ಯೋಗ್ಯರಾದರಯ್ಯಾ. ಕೂಡಲಚೆನ್ನಸಂಗಮದೇವಯ್ಯಾ.</font>"
}