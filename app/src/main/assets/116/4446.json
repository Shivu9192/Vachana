{
    "id": "446", 
    "vachana": "<font>1511ಲಾಂಛನಧಾರಿಗಳ ಜಂಗಮವೆಂತೆಂಬೆನಯ್ಯಾ ? ವೇಷಧಾರಿಗಳ ಜಂಗಮವೆಂತೆಂಬೆನಯ್ಯಾ ? ಮುದ್ರಾಧಾರಿಗಳ ಜಂಗಮವೆಂತೆಂಬೆನಯ್ಯಾ ? ಮತ್ತಿನ್ನಾವುದು ಜಂಗಮವಯ್ಯಾ ? ಎಂದಡೆ, ಹೇಳಿಹೆನು ಕೇಳಿ ಬೆಸಗೊಳ್ಳಿರಯ್ಯಾ: ನಿಸ್ಸೀಮನೆ ಜಂಗಮ, ನಿರಾಶ್ರಯನೆ ಜಂಗಮ, ನಿರ್ದೇಹಿಯೆ ಜಂಗಮ, ನಿರ್ದೋಷಿಯೆ ಜಂಗಮ, ನಿರುಪಾದಿsಕನೆ ಜಂಗಮ  ನಿರಾಸಕ್ತನೆ ಜಂಗಮ, ನಿರಾಭಾರಿಯೆ ಜಂಗಮ, ನಿಃಪುರುಷನೆ ಜಂಗಮ. ಇಂತಪ್ಪ ಜಂಗಮದಿಂದ ಬದುಕಿದೆನಯ್ಯಾ ಕೂಡಲಚೆನ್ನಸಂಗಮದೇವಾ</font>"
}