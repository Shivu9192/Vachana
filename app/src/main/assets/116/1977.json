{
    "id": "1977", 
    "vachana": "<font>514ವಚನರಚನೆಯ ಅನುಭಾವವ ಬಲ್ಲೆವೆಂದೆಂಬರು ವಚನವಾವುದು ರಚನೆಯಾವುದು ಅನುಭಾವವಾವುದು ಹೇಳಿರಣ್ಣಾ ? ವಚನ:ಆತ್ಮತುಷ್ಟಿಯನರಿವುದು. ರಚನೆ:ಸ್ಥಾವರ ಲಿಂಗ ಜಂಗಮ  ತ್ರಿವಿಧದಲ್ಲಿ ಕಾಣಬಲ್ಲರೆ. ಅನುಭಾವ:ಕಾಮದಿಚ್ಛೆಗೆ ಹರಿದು ಮದಮಚ್ಚರವಿಲ್ಲದಿರಬೇಕು, ಆಸೆಯಾಮಿಷ ಹರುಷದಿಚ್ಛೆಗೆ ಹರಿದು [ಯಾ]ಚಕನಾಗದಿರಬೇಕು, ಕಾಮ ಕ್ರೋಧ ಲೋಭ ಮೋಹ ಮದ ಮಚ್ಚರ  ಆಶೆಯಾಮಿಷ ರೋಷಾದಿಗಳಂ ಹರಿವೊದೆದು, ಏಕೋಗ್ರಾಹಿಯಾಗಿ ನಿಂದಲ್ಲೇ ಅನುಬಾವಿ. ನಾಲ್ಕು ವೇದಶಾಸ್ತ್ರಂಗಳ ಬಲ್ಲೆವೆಂದು ನುಡಿವಾತನನುಭಾವಿಯೆ ? ಅಲ್ಲ, ಅವು ಬ್ರಹ್ಮನೆಂಜಲು, ಇವ ಬಲ್ಲೆವೆಂದು ನುಡಿವಾತನನುಭಾವಿಯೆ ? ಅಲ್ಲ, ಆತನು ಇದಿರ  ನಂಬಿಸಿ ಉಂಬ ಭುಂಜಕನಯ್ಯಾ ಕೂಡಲಚೆನ್ನಸಂಗಮದೇವಾ. </font>"
}