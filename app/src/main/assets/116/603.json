{
    "id": "603", 
    "vachana": "<font>150ದ್ವಿಜರು ಪ್ರತಿಸಾಂವತ್ಸರಿಕ ಶ್ರಾದ್ಧವ ಮಾಡುವಲ್ಲಿ, ``ವಿಶ್ವೇದೇವಾನುಜ್ಞಯಾ ಪಿತೃಕಾರ್ಯೇ ಪ್ರವರ್ತಯೇತ್' ಎಂಬ ವಚನವಿಡಿದು ``ಗಯಾಯಾಂ ಶ್ರೀರುದ್ರಪಾದೇ ದತ್ತಮಸ್ತು' ಎಂದು ಪಿಂಡವನಿಟ್ಟು, ವಸುರುದ್ರಾರ್ಕರೂಪೇಣ ಮಧ್ಯಪಿಂಡಸ್ತು ಪುತ್ರತಃ† ವೇದೋಕ್ತರುದ್ರನಿರ್ಮಾಲ್ಯಂ ಕಿಂ ಪುನರ್ಬಹುಭಾಷಣೇ†† ಎಂದು ರುದ್ರಪಿಂಡದಿಂ ಜನಿಸಿ ``ಜನ್ಮನಾ ಜಾಯತೇ ಶೂದ್ರಃ' ಎನಿಸಿಹನೆಂಬ ಶ್ರುತಿಯ ತೊಡೆದು, ಸಾವಿತ್ರಪ್ರದಾನ ಗಾಯತ್ರೀ ಉಪದೇಶವಂ ಮಾಡಿ, ``ಮಾನಸ್ತೋಕೇ ತನಯೇ‹‹ ಎಂಬ ಮಂತ್ರದಿಂ ``ತ್ರಿಯಾಯುಷಂ ಜಮದಗ್ನೇಃ‹‹ ಎಂದು ವಿಭೂತಿಯನಿಟ್ಟು, ರುದ್ರಮುಖದಿಂದ ಬ್ರಹ್ಮರಾಗಿ ಶಿವನಿರ್ಮಾಲ್ಯ ಪಾದೋದಕ ಪ್ರಸಾದಮಂ ಧರಿಸಲಾಗದೆಂಬ ಶ್ರುತಿಬಾಹ್ಯ ಶಾಪಹತರನೇನೆಂಬೆನಯ್ಯಾ ಕೂಡಲಚೆನ್ನಸಂಗಮದೇವಾ.</font>"
}