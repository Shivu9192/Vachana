{
    "id": "1118", 
    "vachana": "<font>300ಲಿಂಗಾರ್ಚನೆಯ ಮಾಡಿ ಲಿಂಗಕ್ಕರ್ಪಿಸಿದ ಪ್ರಸಾದವನಲ್ಲದೆ ಭೋಗಿಸೆನೆಂಬ ಪ್ರಸಾದಿಭಕ್ತನು, ಅನರ್ಪಿತವ ನೆನೆವ ಪರಿಯೆಂತೊ? ಅನರ್ಪಿತವ ನೋಡುವ ಪರಿಯೆಂತೊ? ಅನರ್ಪಿತವ ಕೇಳುವ ಪರಿಯೆಂತೊ? ಅನರ್ಪಿತವ ವಾಸಿಸುವ ಪರಿಯೆಂತೊ? ಅನರ್ಪಿತವ ಮುಟ್ಟುವ ಪರಿಯೆಂತೊ? ಅನರ್ಪಿತವ ರುಚಿಸುವ ಪರಿಯೆಂತೊ? ಅನರ್ಪಿತ ಸುಖ-ದುಃಖಂಗಳನನುಭವಿಸುವ ಪರಿಯೆಂತೊ? ಈ ವರ್ಮಕುಳವಾರಿಗೆಯೂ ಅರಿಯಬಾರದು, ಕೂಡಲಚೆನ್ನಸಂಗಮದೇವರರಿದಡರಿವುದು, ಮರೆದಡೆ ಮರೆವುದು. </font>"
}