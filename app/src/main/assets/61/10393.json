{
    "id": "10393", 
    "vachana": "ಸಮುದ್ರದಿಂದಾದ ತೆರೆಗಳು ಸಮುದ್ರದೊಳಗಡಗುತ್ತ\nಆ ಸಮುದ್ರದೊಳಗೇ ಇಹವು.\nತೆರೆಗಳು ಬೇರೊಂದುದಕವೆ?\nನಿಮ್ಮಿಂದಲಾದ ಜಗವು ನಿಮ್ಮಲ್ಲಿಯೆ ಇದ್ದು\nನಿಮ್ಮಲ್ಲಿಯೆ ಅಡಗುವುದು.\nಬೇರೆ ಬೇರೆ ಕುಲವುಂಟೆ ಈ ಜಗಕ್ಕೆ?\nಅದೆಂತೆಂದಡೆ:\nಬ್ರಹ್ಮಬೀಜಂ ಜಗತ್‍ಸರ್ವಂ ಬ್ರಹ್ಮಣೈವ ವಿವರ್ಧತೇ|\nಬ್ರಹ್ಮಣ್ಯೇವ ಲಯಂ ಯಾತಿ ಜಾತಿಭೇದಃ ಕಥಂ ಭವೇತ್||\nಇಂತೆಂದುದಾಗಿ,\nಕುಲವೂ ಇಲ್ಲ ಛಲವೂ ಇಲ್ಲ.\nಮರೆಯ ನುಡಿಯನೊಪ್ಪುವನೆ?ಸಿಮ್ಮಲಿಗೆಯ ಚೆನ್ನರಾಮ, \n  ಜಡನೇ.\n"
}