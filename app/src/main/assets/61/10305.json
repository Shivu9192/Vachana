{
    "id": "10305", 
    "vachana": "ಜ್ಞಾತೃ ಜ್ಞಾನ ಜ್ಞೇಯವೆಂಬ ಮಾತಿನ ಮಾತಿಲ್ಲದೆ\nಇದರ ಧಾತು ಕುಳಿದುತ್ಪತ್ತಿಯನಾರು ಬಲ್ಲರೊ?\nಮನದ ಸಂಚಲವೆ ಜ್ಞಾತೃ,\nಪ್ರಾಣನ ಸಂಚಲವೆ ಜ್ಞಾನ,\nಭಾವದ ಸಂಚಲವೆ ಜ್ಞೇಯ.\nಇಂತೀ ಮನ ಪ್ರಾಣ ಭಾವಂಗಳು ಭೂತಧಾತುವಿನುತ್ಪಿತ್ತಿ,\nಮೊದಲುಗೆಟ್ಟಲ್ಲಿಯೆ ತುದಿಗೆ ಲಯ,\nನಡುವೆ ತೋರುವುದಾವುದೊ?\nಇದು ಕಾರಣ ಅರಿಯಲಿಲ್ಲದೆ ಇರವೆ ಅರಿವಿಂಗೆ ಅರಿವಾಗಿ\nಕುರುಹಿಂಗೆ ತೆರಪಾಗಿರ್ದುದನರಿವ \n  ಇನ್ನೆಂತೊ?\nಇದನರಿದೆವೆಂಬ ಅರೆಮರುಳುಗಳ\nಅರಿವಿಂಗೆ ಅಭೇದ್ಯನಾದ ನಿಜಗುಣ ನೀನೇ,ಸಿಮ್ಮಲಿಗೆಯ ಚೆನ್ನರಾಮಾ\n"
}