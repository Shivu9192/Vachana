{
    "id": "10305", 
    "vachana": "<font>603<br/>ಜ್ಞಾತೃ ಜ್ಞಾನ ಜ್ಞೇಯವೆಂಬ ಮಾತಿನ ಮಾತಿಲ್ಲದೆ<br/>ಇದರ ಧಾತು ಕುಳಿದುತ್ಪತ್ತಿಯನಾರು ಬಲ್ಲರೊ?<br/>ಮನದ ಸಂಚಲವೆ ಜ್ಞಾತೃ,<br/>ಪ್ರಾಣನ ಸಂಚಲವೆ ಜ್ಞಾನ,<br/>ಭಾವದ ಸಂಚಲವೆ ಜ್ಞೇಯ.<br/>ಇಂತೀ ಮನ ಪ್ರಾಣ ಭಾವಂಗಳು ಭೂತಧಾತುವಿನುತ್ಪಿತ್ತಿ,<br/>ಮೊದಲುಗೆಟ್ಟಲ್ಲಿಯೆ ತುದಿಗೆ ಲಯ,<br/>ನಡುವೆ ತೋರುವುದಾವುದೊ?<br/>ಇದು ಕಾರಣ ಅರಿಯಲಿಲ್ಲದೆ ಇರವೆ ಅರಿವಿಂಗೆ ಅರಿವಾಗಿ<br/>ಕುರುಹಿಂಗೆ ತೆರಪಾಗಿರ್ದುದನರಿವ ಪರಿ  ಇನ್ನೆಂತೊ?<br/>ಇದನರಿದೆವೆಂಬ ಅರೆಮರುಳುಗಳ<br/>ಅರಿವಿಂಗೆ ಅಭೇದ್ಯನಾದ ನಿಜಗುಣ ನೀನೇ,ಸಿಮ್ಮಲಿಗೆಯ ಚೆನ್ನರಾಮಾ</font>"
}