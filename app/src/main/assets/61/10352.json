{
    "id": "352", 
    "vachana": "<font>650<br/>ಬಟ್ಟೆಗೊಂಡು ಹೋಗುತಿಪ್ಪ ಮನುಜನೊಬ್ಬ<br/>ಹುಲಿ ಕಾಡುಗಿಚ್ಚು ರಕ್ಕಸಿ ಕಾಡಾನೆಗಳು<br/>ನಾಲ್ಕೂ ದೆಸೆಯಲಟ್ಟುತ ಬರೆ<br/>ಕಂಡು ಭಯದಿಂದ ಹೋಗ ದೆಸೆಯಿಲ್ಲದೆ<br/>ಬಾವಿಯ ಕಂಡು ತಲೆಯನೂರಿ ಬೀಳುವಲ್ಲಿ<br/>ಹಾವ ಕಂಡು ಇಲಿಗಡಿದ ಬಳ್ಳಿಯ ಹಿಡಿದು ನಿಲೆ<br/>ಜೇನುಹುಳು ಮೈಯನೂರುವಾಗ<br/>ಮೂಗಿನ ತುದಿಯಲೊಂದು ಹನಿ ಮಧು  ಬಂದು ಬೀಳೆ<br/>ಆ ಮಧುವ ಕಂಡು ಹಿರಿದಪ್ಪ ದುಃಖವೆಲ್ಲವೆಲ್ಲವ ಸೈರಿಸಿ<br/>ನಾಲಗೆಯ ತುದಿಯಲ್ಲಿ ಆ ಮಧುವ ಸೇವಿಸುವಂತೆ<br/>ಈ ಸಂಸಾರಸುಖ ವಿಚಾರಿಸಿ ನೋಡಿದಡೆ ದುಃಖದಾಗರ<br/>ಇದನರಿದು ಸಕಲ  ವಿಷಯಂಗಳಲ್ಲಿ ಸುಖವಿಂತುಟೆಂದು<br/>ನಿರ್ವಿಷಯನಾಗಿ ನಿಂದ ನಿಲವು  ನೀನೇ,ಸಿಮ್ಮಲಿಗೆಯ ಚೆನ್ನರಾಮಾ.</font>"
}