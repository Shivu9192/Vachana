{
    "id": "10274", 
    "vachana": "<font>572<br/>ಎಲುವಿನ ಹಂಜರ  ಕರುಳಿನ ಜಾಳಿಗೆ<br/>ಅಮೇಧ್ಯದ ಹುತ್ತ ಮೂತ್ರದ ಬಾವಿ<br/>ಶ್ಲೇಷ್ಮದ ಕೆಸರು ಕೀವಿನ ಸೋನೆ<br/>ನೆತ್ತರ ಮಡು ನಾಡಿಗಳ ಸುತ್ತುವಳ್ಳಿ<br/>ನರವಿನ ನೇಣ ಜಂತ್ರ  ಮಾಂಸದ ಘಟ್ಟಿ ತೆಪ್ಪ<br/>ಕಿಸುಕುಳದ ಹೇಸಿಕೆ ಅತಿಹೇಯ ಮಲಿನ<br/>ಆಸ್ಥಿ ರೋಮ  ತೊಗಲ ಪಾಕುಳ<br/>ಕ್ರಿಮಿಯ ಸಂಕುಳ  ಬಲಿದಪರ ರೇತೋ ರಜಸ್ಸಿನಲ್ಲಿ ಜನಿತ<br/>ಉತ್ಪತ್ತಿ ಸ್ಥಿತಿ ಲಯದ ಬೀಜ<br/>ಆಧಿ ವ್ಯಾಧಿಯ ತವರುಮನೆ<br/>ವಿಷಯದ ಭವ  ದುಃಖದಾಗರ ಮೋಹದ ಬಲೆ<br/>ತೋರಿ ಕೊಡುವ ತನು.<br/>ಇದ ನೀನೆಂದು ನಿನ್ನದೆಂದು ಮಾಡಬಾರದ ಪಾಪಂಗಳ ಮಾಡಿ,<br/>ಬಾರದ ಭವಂಗಳಲ್ಲಿ ಬಂದು, ದೇಹದಿಚ್ಚೆಗೆ ಸಂದು,<br/>ಹೂಸಿ ಮೆತ್ತಿ ಹೊದಿಸಿದ ದೇಹದಂತುವ ಕಂಡು<br/>ಮರುಗುವೆ ಮರುಳಮಾನವಾ!<br/>ಅಘೋರ ನರಕದಲ್ಲಿಕ್ಕುವಾಗ<br/>ಅಡ್ಡಬಪ್ಪವರಾರು ಹೇಳಾ?<br/>ಅಹಂಮಮತೆಯ ಮರದು, ದೇಹದಿಚ್ಛೆಯ ಬಿಟ್ಟು<br/>ಸೋಹಂ ಬ್ರಹ್ಮಾಸ್ಮಿ ಎಂದು ಕೇಡಿಲ್ಲದ ಸುಖವ<br/>ಮಾಡಿಕೊ ಮರುಳೇ.<br/>ಮೋಹ ಬೇಡ! ಕೆಡುವೆ!<br/>ನಿನ್ನಲ್ಲಿ ನೀನೇ ತಿಳಿದು ನೋಡಾಸಿಮ್ಮಲ್ಲಿಗೆಯ ಚೆನ್ನರಾಮಾ.</font>"
}