{
    "id": "10274", 
    "vachana": "ಎಲುವಿನ \n  ಕರುಳಿನ ಜಾಳಿಗೆ\nಅಮೇಧ್ಯದ ಹುತ್ತ ಮೂತ್ರದ ಬಾವಿ\nಶ್ಲೇಷ್ಮದ ಕೆಸರು ಕೀವಿನ ಸೋನೆ\nನೆತ್ತರ ಮಡು ನಾಡಿಗಳ ಸುತ್ತುವಳ್ಳಿ\nನರವಿನ ನೇಣ \n  ಮಾಂಸದ ಘಟ್ಟಿ ತೆಪ್ಪ\nಕಿಸುಕುಳದ ಹೇಸಿಕೆ ಅತಿಹೇಯ ಮಲಿನ\nಆಸ್ಥಿ \n  ತೊಗಲ ಪಾಕುಳ\nಕ್ರಿಮಿಯ \n  ಬಲಿದಪರ ರೇತೋ ರಜಸ್ಸಿನಲ್ಲಿ ಜನಿತ\nಉತ್ಪತ್ತಿ ಸ್ಥಿತಿ ಲಯದ ಬೀಜ\nಆಧಿ ವ್ಯಾಧಿಯ ತವರುಮನೆ\nವಿಷಯದ \n  ದುಃಖದಾಗರ ಮೋಹದ ಬಲೆ\nತೋರಿ ಕೊಡುವ ತನು.\nಇದ ನೀನೆಂದು ನಿನ್ನದೆಂದು ಮಾಡಬಾರದ ಪಾಪಂಗಳ ಮಾಡಿ,\nಬಾರದ ಭವಂಗಳಲ್ಲಿ ಬಂದು, ದೇಹದಿಚ್ಚೆಗೆ ಸಂದು,\nಹೂಸಿ ಮೆತ್ತಿ ಹೊದಿಸಿದ ದೇಹದಂತುವ ಕಂಡು\nಮರುಗುವೆ ಮರುಳಮಾನವಾ!\nಅಘೋರ ನರಕದಲ್ಲಿಕ್ಕುವಾಗ\nಅಡ್ಡಬಪ್ಪವರಾರು ಹೇಳಾ?\nಅಹಂಮಮತೆಯ ಮರದು, ದೇಹದಿಚ್ಛೆಯ ಬಿಟ್ಟು\nಸೋಹಂ ಬ್ರಹ್ಮಾಸ್ಮಿ ಎಂದು ಕೇಡಿಲ್ಲದ ಸುಖವ\nಮಾಡಿಕೊ ಮರುಳೇ.\nಮೋಹ ಬೇಡ! ಕೆಡುವೆ!\nನಿನ್ನಲ್ಲಿ ನೀನೇ ತಿಳಿದು ನೋಡಾಸಿಮ್ಮಲ್ಲಿಗೆಯ ಚೆನ್ನರಾಮಾ.\n"
}