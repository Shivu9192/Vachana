{
    "id": "/16733", 
    "vachana": "ಎನ್ನ \n  ದೃಕ್ಕಿನಲ್ಲಿ \n  ಲಿಂಗ ಸಂಗ\nನಾಲ್ವತ್ತೆರಡು ಭೇದವನೊಳಕೊಂಡು\nಎನ್ನ ಕಾಯದ ಕರಸ್ಥಲದಲ್ಲಿ ಮೂರ್ತಿಗೊಂಡನಯ್ಯ ಬಸವಣ್ಣನು.\nಎನ್ನ ಮನೋದೃಕ್ಕಿನಲ್ಲಿ \n  ಲಿಂಗ ಸಂಗ\nಮೂವತ್ತಮೂರು ಭೇದವನೊಳಕೊಂಡು\nಎನ್ನ ಮನದ ಕರಸ್ಥಲದಲ್ಲಿ ಮೂರ್ತಿಗೊಂಡನಯ್ಯ ಬಸವಣ್ಣನು.\nಎನ್ನ ಭಾವದ ದೃಕ್ಕಿನಲ್ಲಿ \n  ಲಿಂಗ ಸಂಗ\nಪಡುವಿಂಶತಿ ಸ್ವರೂಪವನೊಳಕೊಂಡು\nಎನ್ನ ಭಾವದ ಕರಸ್ಥಲದಲ್ಲಿ ಮೂರ್ತಿಗೊಂಡನಯ್ಯ.\nಪ್ರಭುದೇವರು.\nಇಂತೀ ಮೂವರು ಒಂದೊಂದನಳವಡಿಸಿಕೊಂಡ ಕಾರಣ\nಎನಗೇನೂಯಿಲ್ಲದೆ ಪರಂಜ್ಯೋತಿ\nಮಹಾಲಿಂಗ ಗುರು ಸಿದ್ಧಲಿಂಗಪ್ರಭುವಿನಲ್ಲಿ\nಸಿದ್ಧೇಶ್ವರನ ನಿಜಪದವ ಬೆರಸಿ ಮನಮಗ್ನವಾಗಿರ್ದೆನಯ್ಯಾ,ಬೋಳಬಸವೇಶ್ವರ ನಿಮ್ಮ ಧರ್ಮ ನಿಮ್ಮ ಧರ್ಮ.\n"
}