{
    "id": "16726", 
    "vachana": "<font>774<br/>ಪ್ರಥಮದಲ್ಲಿ ವಾಙ್ಮನಕ್ಕೆ ಬಾರದ ಸಚ್ಚಿದಾನಂದ ನಿತ್ಯಪರಿಪೂರ್ಣ<br/>ಲಕ್ಷಣವನುಳ್ಳ ನಿಃಕಲದೇವರು.<br/>ದ್ವಿತೀಯದಲ್ಲಿ<br/>`ಪರಂ ಗೂಢಂ ಶರೀರಸ್ಥಂ ಲಿಂಗಕ್ಷೇತ್ರಮನಾದಿವತ್'<br/>ಎಂಬ ಪಂಚಸಂಜ್ಞೆಯನ್ನುಳ್ಳ ಮಹಾಲಿಂಗದೇವರು.<br/>ತೃತೀಯದಲ್ಲಿ ಕರ್ಮ ಕರ್ತೃ ಮೂರ್ತಿ ಅಮೂರ್ತಿ<br/>ಶಿವಸಾದಾಖ್ಯವನುಳ್ಳ ಸದಾಶಿವದೇವರು.<br/>ಚತುರ್ಥದಲ್ಲಿ ಭವ  ಶರ್ವ  ರುದ್ರ ಭೀಮ ಸದಾಶಿವ ಉಗ್ರ<br/>ಸೋಮ ಪಶುಪತಿ ಎಂಬ<br/>ಎಂಟು ಪ್ರಕಾರವನುಳ್ಳ ಈಶ್ವರದೇವರು.<br/>ಪಂಚಮದಲ್ಲಿ ಶರ್ವ  ಶಿವ ಮಹಾದೇವರು ನೀಲಕಂಠ<br/>ವೃಷಭದ್ವಜ ಈಶಾನ ಶಂಕರ ಭೀಮ ಪಿನಾಕಿ  ಚಂದ್ರಶೇಖರ<br/>ಕಪರ್ದಿ ವಿರೂಪಾಕ್ಷ  ವಾಮದೇವ ಮೃಡ  ಭೂತೇಶ ಶೂಲಿ<br/>ಸರ್ವಜ್ಞ ಸ್ಥಾಣು  ಪಾರ್ವತಿಪ್ರಿಯ ಮಹಾಂಕಾಳ ಮಹಾದೀರ್ಘ<br/>ಮಹಾತಾಂಡವ ಗಂಗಾಧರ ಗಣೇಶ್ವರ ಗಜಧ್ವಂಸಿ ಎಂಬ<br/>ಇಪ್ಪತ್ತೆ ೈದು ಪ್ರಕಾರವನುಳ್ಳ ಮಾಹೇಶ್ವರದೇವರು.<br/>ಷಷ್ಠಮದಲ್ಲಿ ಶಿವ ಮಾಹೇಶ್ವರ ರುದ್ರ ಶ್ರೀಕಂಠ ಶಂಭು ಈಶ್ವರ<br/>ಮಹಾದೇವರು ಪಶುಪತಿ ನೀಲಕಂಠ ವೃಷಭಧ್ವಜ<br/> ಪರಮೇಶ್ವರನೆಂಬ<br/>ಹನ್ನೊಂದು ಪ್ರಕಾರವನುಳ್ಳ ರುದ್ರದೇವರು.<br/>ಸಪ್ತಮದಲ್ಲಿ ಭವ  ಮೃಡ  ಹರನೆಂಬ ಮೂರು ಪ್ರಕಾರವನುಳ್ಳ<br/>ತ್ರಯಾವಯದೇವರು.<br/>ಅಷ್ಟಮದಲ್ಲಿ ಭಯಂಕರವನುಳ್ಳ ವಿರಾಟಮೂರ್ತಿದೇವರು.<br/>ನವಮದಲ್ಲಿ ಸರ್ವಚೈತನ್ಯಾತ್ಮಕವನುಳ್ಳ ಹಿರಣ್ಯದೇವರು.<br/>ದಶಮದಲ್ಲಿ ಸುಷುಪ್ತಾವಸ್ಥೆಯನುಳ್ಳ ಪ್ರಾಜ್ಞದೇವರು.<br/>ದ್ವಾದಶದಲ್ಲಿ ಜಾಗ್ರಾವಸ್ಥೆಯನುಳ್ಳ ವಿಶೇಶ್ವರದೇವರು.<br/>ಇಂತೀ ನಾಮ ಪರಿಯಾಯಂಗಳನೆಲ್ಲವನು<br/>ಬಸವೇಶ್ವರನೆ ಅಲಂಕರಿಸಿ<br/>`ಏಕಮೂರ್ತಿಸ್ತ್ರಯೋರ್ಭಾಗಂ' ಎಂಬ ಶ್ರುತಿ  ಪ್ರಮಾಣದಿಂದ<br/>ಎನ್ನ ಸಾಕಾರ ಮೂರು ಮೂರು ನವವಿಂಶತಿ ನವವಿಂಶತಿ<br/>ಸ್ವರೂಪವನೊಳಕೊಂಡು<br/>ಎನ್ನ ಬಹಿರಂಗದಲ್ಲಿ ಮೂರ್ತಿಗೊಂಡನಯ್ಯ ಬಸವಣ್ಣ.<br/>ಎನ್ನ ನಿರಾಕಾರ ಮೂರು ಮೂರು ವಿಂಶತಿ  ವಿಂಶತಿ<br/>ಸ್ವರೂಪವನೊಳಕೊಂಡು<br/>ಎನ್ನ ಅಂತರಂಗದಲ್ಲಿ ಮೂರ್ತಿಗೊಂಡನಯ್ಯ ಬಸವಣ್ಣ.<br/>ನಾಮ ರೂಪು ಕ್ರೀ  ಏನೂ ಏನೂ ಇಲ್ಲದ ಸಚ್ಚಿದಾನಂದ<br/>ಲಕ್ಷಣವನುಳ್ಳ ಬ್ರಹ್ಮವೇ<br/>ಉಭಯಸಂಗದಲ್ಲಿ ಸನ್ನಿಹಿತವಾದನಯ್ಯ ಪ್ರಭುದೇವರು.<br/>ಇಂತೀ ಪಿಂಡಾದಿ ಜ್ಞಾನಶೂನ್ಯಾಂತ ಸ್ಥಲ  ಕುಳ  ಭೇದವನು<br/>ಸಿದ್ಧೇಶ್ವರನೆನಗೆ ಅರುಹಿ<br/>ತನ್ನ ನಿಜಪದದೊಳಗೆ ಇಂಬಿಟ್ಟುಕೊಂಡ ಕಾರಣ<br/>ಪರಂಜ್ಯೋತಿ ಮಹಾಲಿಂಗಗುರು ಸಿದ್ಧಲಿಂಗಪ್ರಭುವಿನಲ್ಲಿ<br/>ಸಿದ್ಧೇಶ್ವರನ ಘನವು ಎನಗೆ<br/>ವಾರಿಕಲ್ಲ ಪುತ್ಥಳಿಯನಪ್ಪಿಕೊಂಡಂತಾಯಿತ್ತಯ್ಯಾ,ಬೋಳಬಸವೇಶ್ವರ ನಿಮ್ಮ ಧರ್ಮ ನಿಮ್ಮ ಧರ್ಮ.</font>"
}