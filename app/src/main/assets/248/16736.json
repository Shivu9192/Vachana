{
    "id": "16736", 
    "vachana": "<font>784<br/>ಎನ್ನ ಪಂಚಾಕ್ಷರವ ಇಷ್ಟಲಿಂಗ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಸಪ್ತದಶಾಕ್ಷರವ ಪ್ರಾಣಲಿಂಗ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ತ್ರಿವಿಧಾಕ್ಷರವ ಭಾವಲಿಂಗ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಷಡಿಂದ್ರಿಯಂಗಳ ಷಡ್ವಿಧಲಿಂಗ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ನವಚಕ್ರಂಗಳ ನವವಿಧಲಿಂಗಕ್ಷೇತ್ರ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಅನ್ನಮಯವ ಪ್ರಸಾದ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಪ್ರಾಣಮಯವ ಲಿಂಗ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಮನೋಮಯವ ಶಿವಧ್ಯಾನ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ವಿಜ್ಞಾನಮಯವ ಜ್ಞಾನ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಆನಂದಮಯವ ಶಿವಾನಂದಮಯವಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಎನ್ನ ಷಡ್‍ಧಾತುಗಳ ಷಡಕ್ಷರ ಸ್ವರೂಪಾಗಿ ಬಂದು<br/>ಒಳಕೊಂಡನಯ್ಯ ಬಸವಣ್ಣ.<br/>ಇಂತೀ ಬಸವಣ್ಣನೇ<br/>ಎನ್ನ ಅಂಗ  ಮನ ಪ್ರಾಣೇಂದ್ರಿಯಂಗಳಲ್ಲಿ ಪರಿಪೂರ್ಣನಾಗಿ<br/>ಬಸವಣ್ಣನೇ ಇಷ್ಟವಾಗಿ ತೊಳಗಿ ಬೆಳಗುತ್ತಿಪ್ಪ ಭೇದವನು<br/>ಬೋಳಬಸವೇಶ್ವರನೆನಗೆ ಅರುಹಿಕೊಟ್ಟು<br/>ಸಿದ್ಧೇಶ್ವರನೆಂಬ ಚಿದಬ್ಧಿಯೊಳಗೆ ಮುಳುಗಿಸಿದ ಕಾರಣ<br/>ಪರಂಜ್ಯೋತಿ ಮಹಾಲಿಂಗಗುರು ಸಿದ್ಧಲಿಂಗಪ್ರಭುವಿನಲ್ಲಿ<br/>ಉಭಯಭಾವವನರಿಯದೆ ಶಿವಶಿವ ಎನುತಿರ್ದೆನಯ್ಯಾ,ನಿಮ್ಮ ಧರ್ಮ ನಿಮ್ಮ ಧರ್ಮ.</font>"
}