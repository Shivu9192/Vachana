{
    "id": "16721", 
    "vachana": "ಶ್ರೀಗುರುಸ್ವಾಮಿ ಕರುಣಿಸಿಕೊಟ್ಟ ಇಷ್ಟಬ್ರಹ್ಮವೇ ಬಸವಣ್ಣನೆನಗೆ.\nಆ ಬಸವಣ್ಣನೆ ನವಲಿಂಗಸ್ವರೂಪವಾಗಿಪ್ಪನಯ್ಯ.\nಅದು ಹೇಗೆಂದಡೆ-\nತನುತ್ರಯಂಗಳಲ್ಲಿ ಇಷ್ಟ ಪ್ರಾಣ ಭಾವವೆಂದು\nಇಂದ್ರಿಯಂಗಳಲ್ಲಿ ಆಚಾರಲಿಂಗ ಗುರುಲಿಂಗ ಶಿವಲಿಂಗ\nಜಂಗಮಲಿಂಗ ಪ್ರಸಾದಲಿಂಗ ಮಹಾಲಿಂಗವೆನಿಸಿಪ್ಪನಯ್ಯ.\nಅದು ಹೇಗೆಂದಡೆ-\nನಾಸಿಕದಲ್ಲಿ ಅಂಗಲಿಂಗಸಂಗ ಚತುರ್ವಿಂಶತಿ ಸ್ವರೂಪನೊಳಕೊಂಡು\nಆಚಾರಲಿಂಗವಾಗಿ ಎನ್ನ ನಾಸಿಕದಲ್ಲಿ\nಇಂಬುಗೊಂಡನಯ್ಯ ಬಸವಣ್ಣ.\nಜಿಹ್ವೆಯಲ್ಲಿ ಅಂಗಲಿಂಗಸಂಗ ಅಷ್ಟಾದಶ ಸ್ವರೂಪನೊಳಕೊಂಡು\nಗುರುಲಿಂಗವಾಗಿ ಎನ್ನ ಜಿಹ್ವೆಯಲ್ಲಿ\nಇಂಬುಗೊಂಡನಯ್ಯ ಬಸವಣ್ಣ.\nನೇತ್ರದಲ್ಲಿ ಅಂಗಲಿಂಗಸಂಗ \n  ಸ್ವರೂಪನೊಳಕೊಂಡು\nಶಿವಲಿಂಗವಾಗಿ ಎನ್ನ ನೇತ್ರದಲ್ಲಿ\nಇಂಬುಗೊಂಡನಯ್ಯ ಬಸವಣ್ಣ.\nತ್ವಕ್ಕಿನಲ್ಲಿ ಅಂಗಲಿಂಗಸಂಗ ಸಪ್ತಾದಶ ಸ್ವರೂಪನೊಳಕೊಂಡು\nಜಂಗಮಲಿಂಗವಾಗಿ ಎನ್ನ ತ್ವಕ್ಕಿನಲ್ಲಿ\nಇಂಬುಗೊಂಡನಯ್ಯ ಬಸವಣ್ಣ.\nಶ್ರೋತ್ರದಲ್ಲಿ ಅಂಗಲಿಂಗಸಂಗ ತ್ರೆ ೈದಶ ಸ್ವರೂಪನೊಳಕೊಂಡು\nಪ್ರಸಾದಲಿಂಗವಾಗಿ ಎನ್ನ ಶ್ರೋತ್ರದಲ್ಲಿ\nಇಂಬುಗೊಂಡನಯ್ಯ ಬಸವಣ್ಣ.\nಹೃದಯದಲ್ಲಿ ಅಂಗಲಿಂಗಸಂಗ\nತ್ರಯೋದಶ ಸ್ವರೂಪವನೊಳಕೊಂಡು\nಮಹಾಲಿಂಗವಾಗಿ ಎನ್ನ ಹೃದಯದಲ್ಲಿ\nಇಂಬುಗೊಂಡನಯ್ಯ ಬಸವಣ್ಣ.\nಇಂತೀ ಬಸವಣ್ಣನೆ \n  ಲಿಂಗ \n  \n  ಶಕ್ತಿ ಭಕ್ತಿ\nಪದಾರ್ಥ ಪ್ರಸಾದ.\nಇಂತಿವನರಿದು ಅರ್ಪಿಸಿದೆನಾಗಿ\nಎನ್ನ ತನುವಿನಲ್ಲಿ ಶುದ್ಧಪ್ರಸಾದವಾಗಿ\nಇಂಬುಗೊಂಡನಯ್ಯ ಬಸವಣ್ಣ.\nಎನ್ನ ಮನದಲ್ಲಿ ಸಿದ್ಧಪ್ರಸಾದವಾಗಿ\nಇಂಬುಗೊಂಡನಯ್ಯ ಬಸವಣ್ಣ.\nಎನ್ನ ಪ್ರಾಣದಲ್ಲಿ ಪ್ರಸಿದ್ಧಪ್ರಸಾದವಾಗಿ\nಇಂಬುಗೊಂಡನಯ್ಯ ಬಸವಣ್ಣ.\nಇಂತೀ ಶುದ್ಧಸಿದ್ಧ ಪ್ರಸಿದ್ಧ ಪ್ರಸಾದದೊಳಗೆ\nಮುಳುಗಿದ್ದ ಭೇದವನರಿದು\nಬೋಳಬಸವೇಶ್ವರನ ಅನುಭಾವ ಸಂಪರ್ಕದಿಂದ\nಸಿದ್ಧೇಶ್ವರನ ಘನಪ್ರಕಾಶ ಸಾಧ್ಯವಾಯಿತ್ತಾಗಿ\nಪರಂಜ್ಯೋತಿ ಮಹಾಲಿಂಗಗುರು ಸಿದ್ದಲಿಂಗಪ್ರಭುವಿನಲ್ಲಿಎರಡರಿಯದಿರ್ದೆನಯ್ಯ ನಿಮ್ಮ ಧರ್ಮ ನಿಮ್ಮ ಧರ್ಮ.\n"
}