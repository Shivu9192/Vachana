{
    "id": "16721", 
    "vachana": "<font>769<br/>ಶ್ರೀಗುರುಸ್ವಾಮಿ ಕರುಣಿಸಿಕೊಟ್ಟ ಇಷ್ಟಬ್ರಹ್ಮವೇ ಬಸವಣ್ಣನೆನಗೆ.<br/>ಆ ಬಸವಣ್ಣನೆ ನವಲಿಂಗಸ್ವರೂಪವಾಗಿಪ್ಪನಯ್ಯ.<br/>ಅದು ಹೇಗೆಂದಡೆ-<br/>ತನುತ್ರಯಂಗಳಲ್ಲಿ ಇಷ್ಟ ಪ್ರಾಣ ಭಾವವೆಂದು<br/>ಇಂದ್ರಿಯಂಗಳಲ್ಲಿ ಆಚಾರಲಿಂಗ ಗುರುಲಿಂಗ ಶಿವಲಿಂಗ<br/>ಜಂಗಮಲಿಂಗ ಪ್ರಸಾದಲಿಂಗ ಮಹಾಲಿಂಗವೆನಿಸಿಪ್ಪನಯ್ಯ.<br/>ಅದು ಹೇಗೆಂದಡೆ-<br/>ನಾಸಿಕದಲ್ಲಿ ಅಂಗಲಿಂಗಸಂಗ ಚತುರ್ವಿಂಶತಿ ಸ್ವರೂಪನೊಳಕೊಂಡು<br/>ಆಚಾರಲಿಂಗವಾಗಿ ಎನ್ನ ನಾಸಿಕದಲ್ಲಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಜಿಹ್ವೆಯಲ್ಲಿ ಅಂಗಲಿಂಗಸಂಗ ಅಷ್ಟಾದಶ ಸ್ವರೂಪನೊಳಕೊಂಡು<br/>ಗುರುಲಿಂಗವಾಗಿ ಎನ್ನ ಜಿಹ್ವೆಯಲ್ಲಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ನೇತ್ರದಲ್ಲಿ ಅಂಗಲಿಂಗಸಂಗ ಷೋಡಶ  ಸ್ವರೂಪನೊಳಕೊಂಡು<br/>ಶಿವಲಿಂಗವಾಗಿ ಎನ್ನ ನೇತ್ರದಲ್ಲಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ತ್ವಕ್ಕಿನಲ್ಲಿ ಅಂಗಲಿಂಗಸಂಗ ಸಪ್ತಾದಶ ಸ್ವರೂಪನೊಳಕೊಂಡು<br/>ಜಂಗಮಲಿಂಗವಾಗಿ ಎನ್ನ ತ್ವಕ್ಕಿನಲ್ಲಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಶ್ರೋತ್ರದಲ್ಲಿ ಅಂಗಲಿಂಗಸಂಗ ತ್ರೆ ೈದಶ ಸ್ವರೂಪನೊಳಕೊಂಡು<br/>ಪ್ರಸಾದಲಿಂಗವಾಗಿ ಎನ್ನ ಶ್ರೋತ್ರದಲ್ಲಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಹೃದಯದಲ್ಲಿ ಅಂಗಲಿಂಗಸಂಗ<br/>ತ್ರಯೋದಶ ಸ್ವರೂಪವನೊಳಕೊಂಡು<br/>ಮಹಾಲಿಂಗವಾಗಿ ಎನ್ನ ಹೃದಯದಲ್ಲಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಇಂತೀ ಬಸವಣ್ಣನೆ ಅಂಗ  ಲಿಂಗ ಹಸ್ತ  ಮುಖ  ಶಕ್ತಿ ಭಕ್ತಿ<br/>ಪದಾರ್ಥ ಪ್ರಸಾದ.<br/>ಇಂತಿವನರಿದು ಅರ್ಪಿಸಿದೆನಾಗಿ<br/>ಎನ್ನ ತನುವಿನಲ್ಲಿ ಶುದ್ಧಪ್ರಸಾದವಾಗಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಎನ್ನ ಮನದಲ್ಲಿ ಸಿದ್ಧಪ್ರಸಾದವಾಗಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಎನ್ನ ಪ್ರಾಣದಲ್ಲಿ ಪ್ರಸಿದ್ಧಪ್ರಸಾದವಾಗಿ<br/>ಇಂಬುಗೊಂಡನಯ್ಯ ಬಸವಣ್ಣ.<br/>ಇಂತೀ ಶುದ್ಧಸಿದ್ಧ ಪ್ರಸಿದ್ಧ ಪ್ರಸಾದದೊಳಗೆ<br/>ಮುಳುಗಿದ್ದ ಭೇದವನರಿದು<br/>ಬೋಳಬಸವೇಶ್ವರನ ಅನುಭಾವ ಸಂಪರ್ಕದಿಂದ<br/>ಸಿದ್ಧೇಶ್ವರನ ಘನಪ್ರಕಾಶ ಸಾಧ್ಯವಾಯಿತ್ತಾಗಿ<br/>ಪರಂಜ್ಯೋತಿ ಮಹಾಲಿಂಗಗುರು ಸಿದ್ದಲಿಂಗಪ್ರಭುವಿನಲ್ಲಿಎರಡರಿಯದಿರ್ದೆನಯ್ಯ ನಿಮ್ಮ ಧರ್ಮ ನಿಮ್ಮ ಧರ್ಮ.</font>"
}