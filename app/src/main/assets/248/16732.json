{
    "id": "/16732", 
    "vachana": "ಭಕ್ತ ಮಾಹೇಶ್ವರ ಆಚಾರಲಿಂಗ ಗುರುಲಿಂಗ\nಈ ಇಪ್ಪತ್ತುನಾಲ್ಕುನೊಳಕೊಂಡು\nಎನ್ನ ಇಷ್ಟಲಿಂಗದ ವೃತ್ತದಲ್ಲಿ ಸಂಬಂಧವಾದನಯ್ಯ ಬಸವಣ್ಣ.\nಪ್ರಸಾದಿ ಪ್ರಾಣಲಿಂಗಿ ಶಿವಲಿಂಗ ಜಂಗಮಲಿಂಗ\nಈ ಇಪ್ಪತ್ತುನಾಲ್ಕುನೊಳಕೊಂಡು\nಎನ್ನ ಇಷ್ಟಲಿಂಗದ ಗೋಳಕದಲ್ಲಿ ಸಂಬಂಧವಾದನಯ್ಯ\nಚೆನ್ನಬಸವಣ್ಣ.\nಶರಣ ಐಕ್ಯ ಪ್ರಸಾದಲಿಂಗ ಮಹಾಲಿಂಗ ಈ\nಇಪ್ಪತ್ತನಾಲ್ಕುನೊಳಕೊಂಡು\nಎನ್ನ ಇಷ್ಟಲಿಂಗದ ಗೋಮುಖದಲ್ಲಿ ಸಂಬಂಧವಾದನಯ್ಯ\nಪ್ರಭುದೇವರು.\nಉಳಿದ ಶೇಷವೆರಡೆರಡು ಈ ಇಪ್ಪತ್ತುನಾಲ್ಕುನೊಳಕೊಂಡು\nಎನ್ನ ಇಷ್ಟಲಿಂಗದ ನಾಳದಲ್ಲಿ ಸಂಬಂಧವಾದನಯ್ಯ\nಮರುಳಶಂಕರದೇವರು.\nಇಂತೀ \n  \n  \n  ಪ್ರಕೃತಿ ಒಂದಾದ\nನಿಃಕಲಬ್ರಹ್ಮವೆ ತಾನಾಗಿ\nಪರಂಜ್ಯೋತಿ ಮಹಾಲಿಂಗಗುರು ಸಿದ್ಧಲಿಂಗಪ್ರಭುವಿನಲ್ಲಿ\nಜ್ಯೋತಿಯೊಳಗೆ ಬೆರದ ಕರ್ಪೂರದಂತೆ\nಅಂಗಸಕೀಲ ಲಿಂಗಸಕೀಲವನೊಳಕೊಂಡು\nಸಿದ್ಧೇಶ್ವರನ ಬಯಲ ಬೆರಸಿ ನಿರ್ವಯಲಾದೆನಯ್ಯಾ,ಬೋಳಬಸವೇಶ್ವರ ನಿಮ್ಮ ಧರ್ಮ ನಿಮ್ಮ ಧರ್ಮ.\n"
}