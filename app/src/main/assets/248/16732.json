{
    "id": "16732", 
    "vachana": "<font>780<br/>ಭಕ್ತ ಮಾಹೇಶ್ವರ ಆಚಾರಲಿಂಗ ಗುರುಲಿಂಗ<br/>ಈ ಇಪ್ಪತ್ತುನಾಲ್ಕುನೊಳಕೊಂಡು<br/>ಎನ್ನ ಇಷ್ಟಲಿಂಗದ ವೃತ್ತದಲ್ಲಿ ಸಂಬಂಧವಾದನಯ್ಯ ಬಸವಣ್ಣ.<br/>ಪ್ರಸಾದಿ ಪ್ರಾಣಲಿಂಗಿ ಶಿವಲಿಂಗ ಜಂಗಮಲಿಂಗ<br/>ಈ ಇಪ್ಪತ್ತುನಾಲ್ಕುನೊಳಕೊಂಡು<br/>ಎನ್ನ ಇಷ್ಟಲಿಂಗದ ಗೋಳಕದಲ್ಲಿ ಸಂಬಂಧವಾದನಯ್ಯ<br/>ಚೆನ್ನಬಸವಣ್ಣ.<br/>ಶರಣ ಐಕ್ಯ ಪ್ರಸಾದಲಿಂಗ ಮಹಾಲಿಂಗ ಈ<br/>ಇಪ್ಪತ್ತನಾಲ್ಕುನೊಳಕೊಂಡು<br/>ಎನ್ನ ಇಷ್ಟಲಿಂಗದ ಗೋಮುಖದಲ್ಲಿ ಸಂಬಂಧವಾದನಯ್ಯ<br/>ಪ್ರಭುದೇವರು.<br/>ಉಳಿದ ಶೇಷವೆರಡೆರಡು ಈ ಇಪ್ಪತ್ತುನಾಲ್ಕುನೊಳಕೊಂಡು<br/>ಎನ್ನ ಇಷ್ಟಲಿಂಗದ ನಾಳದಲ್ಲಿ ಸಂಬಂಧವಾದನಯ್ಯ<br/>ಮರುಳಶಂಕರದೇವರು.<br/>ಇಂತೀ ನಾದ  ಬಿಂದು  ಕಲೆ  ಪ್ರಕೃತಿ ಒಂದಾದ<br/>ನಿಃಕಲಬ್ರಹ್ಮವೆ ತಾನಾಗಿ<br/>ಪರಂಜ್ಯೋತಿ ಮಹಾಲಿಂಗಗುರು ಸಿದ್ಧಲಿಂಗಪ್ರಭುವಿನಲ್ಲಿ<br/>ಜ್ಯೋತಿಯೊಳಗೆ ಬೆರದ ಕರ್ಪೂರದಂತೆ<br/>ಅಂಗಸಕೀಲ ಲಿಂಗಸಕೀಲವನೊಳಕೊಂಡು<br/>ಸಿದ್ಧೇಶ್ವರನ ಬಯಲ ಬೆರಸಿ ನಿರ್ವಯಲಾದೆನಯ್ಯಾ,ಬೋಳಬಸವೇಶ್ವರ ನಿಮ್ಮ ಧರ್ಮ ನಿಮ್ಮ ಧರ್ಮ.</font>"
}