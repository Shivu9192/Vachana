{
    "id": "9784", 
    "vachana": "ಬಯಲೊಳಗಣ ರೂಪು, ರೂಪಿನೊಳಗಣ ಬಯಲು\nಉಭಯವ ವಿಚಾರಿಸಿ ನೋಡುವಲ್ಲಿ\nಕುಂಭದೊಳಗೆ \n  ತುಂಬಿ, ಸಿಂದುವಿನೊಳಗೆ ಮುಳುಗಿಸಲಾಗಿ\nಅದರೊಳಗೂ ನೀರು, ಹೊರಗೂ ನೀರು.\nಹೊರಗಣ ನೀರು ಒಳಗಾಯಿತ್ತು, ಒಳಗಣ ನೀರು\nಹೊರಗಾಯಿತ್ತು.\nಕುಂಭದೊಳಗಣ ನೀರು ಅಂಗಕ್ಕೊ ಒಳಗೊ ಹೊರಗೊ\nಎಂಬುದು ತಿಳಿಯದು.\nಅಂಗದ ಮೇಲಿಹ ಲಿಂಗ, ಲಿಂಗವ ಧರಿಸಿದ ಅಂಗ\nಅರಿವಿನ ಕುರುಹಿಂಗೆ ಒಳಗೊ ಹೊರಗೊ ಎಂಬುದ ವಿಚಾರಿಸಿ\nಕರ್ಪೂರದ ಹಾಗೊಲೆಯಲಿ ಮೃತ್ತಿಕೆಯ ಕುಂಭವನಿರಿಸಿ\nಕಿಚ್ಚಹಾಕಿ ಓಗರವನಡಲಿಕ್ಕಾಗಿ\nಒಲೆ ಉರಿಯದ ಮುನ್ನವೆ \n  ಬೆಂದು\nಕರ್ಪೂರದ ಹಾಗೆ ಒಲೆಯೊಳಗೆ ಉಭಯ ಬಯಲಾಗಿ\nಮಡಕೆ ಉಳಿಯಿತ್ತದೇತಕ್ಕೆ?\nಘಟ ಉಳಿದು \n  ಬಯಲಾಯಿತದೇತಕ್ಕೆ?\nಉಭಯ ನಿರತವಾದಲ್ಲಿ\nಉರಿಯಿಂದ ಕರ್ಪೂರ ನಷ್ಪವಾದ,\nಕರ್ಪೂರದಿಂದ ಉರಿ ನಷ್ಟವಾದಂತೆ\nಇಂತೀ ಉಭಯಸ್ಥಲದೊಳಗು\nಅಂಗಲಿಂಗ ಪ್ರಾಣಲಿಂಗ ಉಭಯವನೊಂದು ಮಾಡಿ ತಿಳಿದು\nನಿಜದಲ್ಲಿ ನಿಂದ ಲಿಂಗಾಂಗಿಗೆ ಕೂಗಿನ ಕುಲವಿಲ್ಲಮಹಾಮಹಿಮ ಮಾರೇಶ್ವರಾ.\n"
}