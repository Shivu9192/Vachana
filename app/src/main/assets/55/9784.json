{
    "id": "84", 
    "vachana": "<font>82<br/>ಬಯಲೊಳಗಣ ರೂಪು, ರೂಪಿನೊಳಗಣ ಬಯಲು<br/>ಉಭಯವ ವಿಚಾರಿಸಿ ನೋಡುವಲ್ಲಿ<br/>ಕುಂಭದೊಳಗೆ ನೀರ  ತುಂಬಿ, ಸಿಂದುವಿನೊಳಗೆ ಮುಳುಗಿಸಲಾಗಿ<br/>ಅದರೊಳಗೂ ನೀರು, ಹೊರಗೂ ನೀರು.<br/>ಹೊರಗಣ ನೀರು ಒಳಗಾಯಿತ್ತು, ಒಳಗಣ ನೀರು<br/>ಹೊರಗಾಯಿತ್ತು.<br/>ಕುಂಭದೊಳಗಣ ನೀರು ಅಂಗಕ್ಕೊ ಒಳಗೊ ಹೊರಗೊ<br/>ಎಂಬುದು ತಿಳಿಯದು.<br/>ಅಂಗದ ಮೇಲಿಹ ಲಿಂಗ, ಲಿಂಗವ ಧರಿಸಿದ ಅಂಗ<br/>ಅರಿವಿನ ಕುರುಹಿಂಗೆ ಒಳಗೊ ಹೊರಗೊ ಎಂಬುದ ವಿಚಾರಿಸಿ<br/>ಕರ್ಪೂರದ ಹಾಗೊಲೆಯಲಿ ಮೃತ್ತಿಕೆಯ ಕುಂಭವನಿರಿಸಿ<br/>ಕಿಚ್ಚಹಾಕಿ ಓಗರವನಡಲಿಕ್ಕಾಗಿ<br/>ಒಲೆ ಉರಿಯದ ಮುನ್ನವೆ ಓಗರ  ಬೆಂದು<br/>ಕರ್ಪೂರದ ಹಾಗೆ ಒಲೆಯೊಳಗೆ ಉಭಯ ಬಯಲಾಗಿ<br/>ಮಡಕೆ ಉಳಿಯಿತ್ತದೇತಕ್ಕೆ?<br/>ಘಟ ಉಳಿದು ಆತ್ಮ  ಬಯಲಾಯಿತದೇತಕ್ಕೆ?<br/>ಉಭಯ ನಿರತವಾದಲ್ಲಿ<br/>ಉರಿಯಿಂದ ಕರ್ಪೂರ ನಷ್ಪವಾದ,<br/>ಕರ್ಪೂರದಿಂದ ಉರಿ ನಷ್ಟವಾದಂತೆ<br/>ಇಂತೀ ಉಭಯಸ್ಥಲದೊಳಗು<br/>ಅಂಗಲಿಂಗ ಪ್ರಾಣಲಿಂಗ ಉಭಯವನೊಂದು ಮಾಡಿ ತಿಳಿದು<br/>ನಿಜದಲ್ಲಿ ನಿಂದ ಲಿಂಗಾಂಗಿಗೆ ಕೂಗಿನ ಕುಲವಿಲ್ಲಮಹಾಮಹಿಮ ಮಾರೇಶ್ವರಾ.</font>"
}