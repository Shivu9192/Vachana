{
    "id": "9788", 
    "vachana": "<font>86<br/>ಮುಗ್ಧ ಮೂಢ ಕುಬ್ಜ ಕುಷ್ಟ ಅಂಧಕ  ಪಂಗುಳ  ನಪುಂಸಕ<br/>ಇಂತೀ ಮುಕ್ತಿಹೀನರ ದೈವವೆಂದು<br/>ಇಕ್ಕಿ ಎರೆದು ಕೊಟ್ಟು ಕೊಂಡು ಮಾಡುವಾತ ಭಕ್ತನಲ್ಲ.<br/>ಅದು ಧಾತೃವರ್ಧನ ಸಂಬಂಧ.<br/>ಭಕ್ತಿಯಿಂದ ಮಾಡುವಲ್ಲಿ<br/>ತ್ರಿವಿಧ ಮಲವ ಹರಿದವನ,<br/>ತ್ರಿಗುಣ ಗುಣವರತವನ,<br/>ತ್ರಿಗುಣಾತ್ಮಕ ಭೇದಕನ;<br/>ಸರ್ವಸಂಗ ಪರಿತ್ಯಾಗವ ಮಾಡಿದ ಪರಮ ವಿರಕ್ತನ<br/>ತಥ್ಯ ಮಿಥ್ಯ  ರಾಗದ್ವೇಷಂಗಳ<br/>ಸ್ವಪ್ನದೊಳಗೂ ಅರಿಯದವನ<br/>ಆತ ಗುರುವೆಂದು, ಆತ ಚರವೆಂದು ನಲಿದು<br/>ಮನ ಮುಕ್ತವಾಗಿ ಮಾಡುತ್ತಿರಬೇಕು.<br/>ಇದು ಸದ್ಭಕ್ತರ ಅರಿವಿನ ಕುರುಹಿನ ಮಾಟ.<br/>ಆತ ವ್ಯಾಪಾರದ ಕೂಗಿನ ದನಿಗೆ ಹೊರಗುಮಹಾಮಹಿಮ ಮಾರೇಶ್ವರಾ.</font>"
}