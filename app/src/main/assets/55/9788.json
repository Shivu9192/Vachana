{
    "id": "9788", 
    "vachana": "ಮುಗ್ಧ ಮೂಢ ಕುಬ್ಜ ಕುಷ್ಟ \n  \n  ನಪುಂಸಕ\nಇಂತೀ ಮುಕ್ತಿಹೀನರ ದೈವವೆಂದು\nಇಕ್ಕಿ ಎರೆದು ಕೊಟ್ಟು ಕೊಂಡು ಮಾಡುವಾತ ಭಕ್ತನಲ್ಲ.\nಅದು ಧಾತೃವರ್ಧನ ಸಂಬಂಧ.\nಭಕ್ತಿಯಿಂದ ಮಾಡುವಲ್ಲಿ\nತ್ರಿವಿಧ ಮಲವ ಹರಿದವನ,\nತ್ರಿಗುಣ ಗುಣವರತವನ,\nತ್ರಿಗುಣಾತ್ಮಕ ಭೇದಕನ;\nಸರ್ವಸಂಗ ಪರಿತ್ಯಾಗವ ಮಾಡಿದ ಪರಮ ವಿರಕ್ತನ\nತಥ್ಯ \n  ರಾಗದ್ವೇಷಂಗಳ\nಸ್ವಪ್ನದೊಳಗೂ ಅರಿಯದವನ\nಆತ ಗುರುವೆಂದು, ಆತ ಚರವೆಂದು ನಲಿದು\nಮನ ಮುಕ್ತವಾಗಿ ಮಾಡುತ್ತಿರಬೇಕು.\nಇದು ಸದ್ಭಕ್ತರ ಅರಿವಿನ ಕುರುಹಿನ ಮಾಟ.\nಆತ ವ್ಯಾಪಾರದ ಕೂಗಿನ ದನಿಗೆ ಹೊರಗುಮಹಾಮಹಿಮ ಮಾರೇಶ್ವರಾ.\n"
}