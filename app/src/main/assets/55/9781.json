{
    "id": "9781", 
    "vachana": "ಚಲನೆಯ ಅಪ್ಪುವಿನ ಮೇಲೆ\nಷಡುವರ್ಣದ ಲೆಕ್ಕಣಿಕೆಯ ಕಡ್ಡಿಯಲ್ಲಿ\nಪುತ್ಥಳಿಯ ಬರೆಯಲಿಕ್ಕಾಗಿ\nಅವಯವಂಗಳ ಅಂಗಸ್ಥಾನದಲ್ಲಿ ಲಕ್ಷಿಸಿಹೆನೆನಬಹುದೆ?\nಸಂಸಾರಿಗೆ ಸಂಕಲ್ಪಿಗೆ ವಿಷಯಲಂಪಟಂಗೆ\nಜೂಜುಪೇಂಟೆ ಕದನಕರ್ಕಶಂಗೆ\nರಾಗದ್ವೇಷಿಗೆ, ತಧ್ಯಮಿಥ್ಯವ ಹೊತ್ತಾಡುವಂಗೆ, ದುರ್ಮತ್ತಂಗೆ\nಇಂತಿವರೊಳಗಾದ ಅರ್ತಿಕಾರತನದಲ್ಲಿ\nದುರ್ಮದಾಂಧಂಗೆ ಭಕ್ತಿ ಸ್ಥಲವಿಲ್ಲ.\nಕರ್ತೃಸ್ಥಲವಾದಡೂ ಗುರುತ್ವ ಅವನಿಗಿಲ್ಲ.\nವಿರಕ್ತನಾದಡೂ ನಿಜತತ್ವದ \n  ಅವನಿಗಿಲ್ಲ.\nಇಂತಿವನೆಲ್ಲವನುತ್ತರಿಸಿ ನಿಂದಾತಂಗಲ್ಲದೆ\nಕೂಗಿನ ಕುಲಕ್ಕೆ ಹೊರಗಲ್ಲಮಹಾಮಹಿಮ ಮಾರೇಶ್ವರಾ.\n"
}