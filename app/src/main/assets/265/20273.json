{
    "id": "20273", 
    "vachana": "<font>840<br/>ಕೇಳಿರೇ ಕೇಳಿರವ್ವಾ ಕೆಳದಿಯರೆಲ್ಲ.<br/>ಮನಕ್ಕೆ ಮನೋಹರವಾದ,<br/>ಕಂಗಳಿಗೆ ಮಂಗಳವಾದ,<br/>ಶೃಂಗಾರದ ಸೊಬಗಿನ ನಲ್ಲ ಬಂದು<br/>ಎನ್ನ ತನ್ನೊಳಗೆ ಮಾಡಿಕೊಂಡ<br/>ಒಂದು ವಿಪರೀತವ ಹೇಳುವೆ<br/>ಚಿತ್ತವೊಲಿದು ಲಾಲಿಸಿರವ್ವಾ.<br/>ಎನ್ನ ತನುವಿನೊಳಗೆ ತನ್ನ ತನುವನಿಟ್ಟು<br/>ಮಹಾತನುವಮಾಡಿದ.<br/>ಎನ್ನ ಮನದೊಳಗೆ ತನ್ನ ಮನವನಿಟ್ಟು<br/>ಘನಮನವಮಾಡಿದ.<br/>ಎನ್ನ ಪ್ರಾಣದೊಳಗೆ ತನ್ನ ಪ್ರಾಣವನಿಟ್ಟು<br/>ಚಿತ್‍ಪ್ರಾಣವಮಾಡಿದ.<br/>ಎನ್ನ ಜೀವದೊಳಗೆ ತನ್ನ ಜೀವವನಿಟ್ಟು<br/>ಸಂಜೀವನವಮಾಡಿದ.<br/>ಎನ್ನ ಭಾವದೊಳಗೆ ತನ್ನ ಭಾವವನಿಟ್ಟು<br/>ಸದ್ಭಾವವಮಾಡಿದ.<br/>ಎನ್ನ ಕರಣಂಗಳೊಳಗೆ ತನ್ನ ಕರಣಂಗಳನಿಟ್ಟು<br/>ಚಿತ್‍ಕರಣಂಗಳಮಾಡಿದ.<br/>ಎನ್ನ ಇಂದ್ರಿಯಂಗಳೊಳಗೆ ತನ್ನ ಇಂದ್ರಿಯಂಗಳನಿಟ್ಟು<br/>ಚಿದಿಂದ್ರಿಯಂಗಳಮಾಡಿದ.<br/>ಎನ್ನ ವಿಷಯಂಗಳೊಳಗೆ ತನ್ನ ವಿಷಯಂಗಳನಿಟ್ಟು<br/>ನಿರ್ವಿಷಯಂಗಳ ಮಾಡಿದನಾಗಿ,<br/>ಅಖಂಡೇಶ್ವರನೆಂಬ ನಲ್ಲನೊಳಗೆ<br/>ಕರ್ಪುರವೆಣ್ಣು ಉರಿಪುರುಷನನಪ್ಪಿರೂಪಳಿದಂತಾದೆನು ಕೇಳಿರವ್ವಾ. </font>"
}