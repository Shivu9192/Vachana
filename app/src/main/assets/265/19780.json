{
    "id": "9780", 
    "vachana": "<font>347<br/>ಓಂಕಾರವೆಂಬ ಮರಕ್ಕೆ ಷಟ್‍ಕೃತಿಯೆಂಬ ಶಾಖೆ  ಪಸರಿಸಿ,<br/>ಷಡಕ್ಷರಗಳೆಂಬ ತಳಿರು ಕೊನರಿ,<br/>ಷಟ್‍ಸ್ಥಲಗಳೆಂಬ ಕುಸುಮಂಗಳಾಗಿ,<br/>ಷಡುಲಿಂಗಂಗಳೆಂಬ ಮೋಕ್ಷದ ಮಧುರಫಲಂಗಳ<br/>ತಳೆದಿರ್ಪುದು ನೋಡಾ !<br/>ಇದನು ನಾನು ಶ್ರುತಿಗುರುವಚನಸ್ವಾನುಭಾವಂಗಳಿಂದರಿದು<br/>ಓಂಕಾರವೆಂಬ ವೃಕ್ಷವನೇರಿ `ಓಂ ನಮಃಶಿವಾಯ'<br/>`ಓಂ ನಮಃಶಿವಾಯ' `ಓ ನಮಃಶಿವಾಯ' ಎಂದು<br/>ಆ ಷಡುಲಿಂಗಂಗಳೆಂಬ ಮೋಕ್ಷದ ಮಧುರಫಲಂಗಳನುಸವಿದು ನಿತ್ಯತೃಪ್ತನಾದೆನಯ್ಯ ಅಖಂಡೇಶ್ವರಾ.</font>"
}