{
    "id": "19943", 
    "vachana": "<font>510<br/>ಪೃಥ್ವಿ ದೇವರೆಂಬೆನೆ ಪೃಥ್ವಿ ದೇವರಲ್ಲ.<br/>ಅಪ್ಪು ದೇವರೆಂಬೆನೆ ಅಪ್ಪು  ದೇವರಲ್ಲ.<br/>ಅಗ್ನಿ ದೇವರೆಂಬೆನೆ ಅಗ್ನಿ ದೇವರಲ್ಲ.<br/>ವಾಯು ದೇವರೆಂಬೆನೆ ವಾಯು  ದೇವರಲ್ಲ.<br/>ಆಕಾಶ ದೇವರೆಂಬೆನೆ ಆಕಾಶ ದೇವರಲ್ಲ.<br/>ಆತ್ಮ ದೇವರೆಂಬೆನೆ ಆತ್ಮ  ದೇವರಲ್ಲ.<br/>ಸೂರ್ಯ ದೇವರೆಂಬೆನೆ ಸೂರ್ಯ ದೇವರಲ್ಲ.<br/>ಚಂದ್ರ ದೇವರೆಂಬೆನೆ ಚಂದ್ರ ದೇವರಲ್ಲ.<br/>ಅದೇನು ಕಾರಣವೆಂದೊಡೆ :<br/>ಪೃಥ್ವಿ ಶಿವನ ಸದ್ಯೋಜಾತಮುಖದಲ್ಲಿ ಪುಟ್ಟಿತ್ತು.<br/>ಅಪ್ಪು ಶಿವನ ವಾಮದೇವಮುಖದಲ್ಲಿ ಪುಟ್ಟಿತ್ತು.<br/>ತೇಜ ಶಿವನ ಅಘೋರಮುಖದಲ್ಲಿ ಪುಟ್ಟಿತ್ತು.<br/>ವಾಯು ಶಿವನ ತತ್ಪುರುಷಮುಖದಲ್ಲಿ ಪುಟ್ಟಿತ್ತು.<br/>ಆಕಾಶ ಶಿವನ ಈಶಾನ್ಯಮುಖದಲ್ಲಿ ಪುಟ್ಟಿತ್ತು.<br/>ಆತ್ಮ ಶಿವನ ಗೋಪ್ಯಮುಖದಲ್ಲಿ ಪುಟ್ಟಿತ್ತು.<br/>ಸೂರ್ಯ ಶಿವನ ನಯನದಲ್ಲಿ ಪುಟ್ಟಿತ್ತು.<br/>ಚಂದ್ರ ಶಿವನ ಮನಸ್ಸಿನಲ್ಲಿ ಪುಟ್ಟಿತ್ತು.<br/>``ಯತ್ ದೃಷ್ಟಮ್ ತತ್ ನಷ್ಟಮ್'' ಎಂದು,<br/>ಇಂತೀ ಅಷ್ಟತನುಗಳಿಗೆ ಹುಟ್ಟು ಹೊಂದು  ಉಂಟಾದ ಕಾರಣ<br/>ಇವು ಕಲ್ಪಿತವೆಂದು ಕಳೆದು<br/>ನೀನೊಬ್ಬನೆ ನಿತ್ಯ  ಪರಿಪೂರ್ಣನೆಂದುತಿಳಿದು ಉಳಿದೆನಯ್ಯ ಅಖಂಡೇಶ್ವರಾ.</font>"
}