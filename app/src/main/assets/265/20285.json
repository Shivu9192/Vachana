{
    "id": "20285", 
    "vachana": "<font>852<br/>ಶೀಲವಂತ ಶೀಲವಂತರೆಂದು<br/>ಶೀಲಸಂಪಾದನೆಯ ಮಾಡುವ ಕರ್ಮಿಗಳನೇನೆಂಬೆನಯ್ಯಾ !<br/>ಗುರುಭಕ್ತಿಯಿಂದೆ ತನುಶುದ್ಧವಾಗಲಿಲ್ಲ.<br/>ಲಿಂಗಭಕ್ತಿಯಿಂದೆ ಮನಶುದ್ಧವಾಗಲಿಲ್ಲ.<br/>ಜಂಗಮದಾಸೋಹದಿಂದೆ ಧನಶುದ್ಧವಾಗಲಿಲ್ಲ.<br/>ಸಟೆಯ ಸಂಸಾರಶರಧಿಯೊಳಗೆ ಮುಳುಗಿ<br/>ಕುಟಿಲವ್ಯಾಪಾರವನಂಗೀಕರಿಸಿ,<br/>ನಾವು ದಿಟದ ಶೀಲವಂತರೆಂದು ನುಡಿದುಕೊಂಬ<br/>ಫಟಿಂಗ ಭಂಡರ ವಿಧಿ  ಎಂತಾಯಿತ್ತೆಂದರೆ,<br/>ಹೆಂಡದ ಮಡಕೆಗೆ ವಿಭೂತಿಮಂಡಲವ ಬರೆದಂತಾಯಿತ್ತುಕಾಣಾ ಅಖಂಡೇಶ್ವರಾ.</font>"
}