{
    "id": "19764", 
    "vachana": "<font>331<br/>ಅನಂತಕೋಟಿ ಯಜ್ಞಂಗಳ ಮಾಡಿ<br/>ತೊಳಲಿ ಬಳಲಲದೇಕೊ ?<br/>ಆ ಯಜ್ಞಂಗಳ ಫಲವು ರುದ್ರಾಕ್ಷಿಯ ಧರಿಸಿದಾಕ್ಷಣದಲ್ಲಿಯೇ<br/>ದೊರೆಕೊಂಬುದು ನೋಡಾ !<br/>ಅನಂತಕಾಲ ತಪವಮಾಡಿ ತೊಳಲಿ ಬಳಲಲದೇಕೊ ?<br/>ಆ ತಪಸ್ಸಿನ ಫಲವು ರುದ್ರಾಕ್ಷಿಯ ಧರಿಸಿದಾಕ್ಷಣದಲ್ಲಿಯೇ<br/>ದೊರೆಕೊಂಬುದು ನೋಡಾ !<br/>ಅನಂತಕಾಲ ದಾನವಮಾಡಿ ತೊಳಲಿ ಬಳಲಲದೇಕೊ ?<br/>ಆ ದಾನದ ಫಲವು ರುದ್ರಾಕ್ಷಿಯ ಧರಿಸಿದಾಕ್ಷಣದಲ್ಲಿಯೇ<br/>ದೊರೆಕೊಂಬುದು ನೋಡಾ !<br/>ಅನಂತಕಾಲ ವೇದಾಭ್ಯಾಸವಮಾಡಿ ತೊಳಲಿ ಬಳಲಲದೇಕೊ ?<br/>ಆ ವೇದಾಭ್ಯಾಸದ ಫಲವು ರುದ್ರಾಕ್ಷಿಯ ಧರಿಸಿದಾಕ್ಷಣದಲ್ಲಿಯೇ<br/>ದೊರೆಕೊಂಬುದು ನೋಡಾ !<br/>ಅದೆಂತೆಂದೊಡೆ :ಪದ್ಮಪುರಾಣದಲ್ಲಿ-<br/>``ಸರ್ವಯಜ್ಞತಪೆÇೀದಾನವೇದಾಭ್ಯಾಸೈಶ್ಚ ಯತ್ಫಲಮ್ |<br/>ತತ್ಫಲಂ ಲಭತೇ ಸದ್ಯೋ ರುದ್ರಾಕ್ಷಸ್ಯ ತು ಧಾರಣಾತ್ ||''<br/>ಎಂದುದಾಗಿ,<br/>ಇಂತಪ್ಪ ರುದ್ರಾಕ್ಷಿಯ ಧರಿಸಿದ ಮಹಾತ್ಮನು<br/>ವಿಶ್ವಾಧಿಕನು ವಿಶ್ವಾತೀತನು ತಾನೇ ನೋಡಾಅಖಂಡೇಶ್ವರಾ.</font>"
}