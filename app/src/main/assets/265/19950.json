{
    "id": "19950", 
    "vachana": "ಗುರುಭಕ್ತರಾದವರು\nತ್ರಿಕಾಲದಲ್ಲಿ ಹರಸ್ಮರಣೆಯಲ್ಲದೆ\nಹರಿಯೆಂದು ನುಡಿಯಲಾಗದು.\nಹರಿ ಶಬ್ದವ ಕೇಳಲಾಗದು, ಹರಿಯ ರೂಪವ ನೋಡಲಾಗದು.\nಅದೇನು ಕಾರಣವೆಂದೊಡೆ :\nಪೂರ್ಣಾಯುಷ್ಯವು, ವಿಮಲಮತಿಯು,\nಸತ್ಕೀರ್ತಿಯು, ಮಹಾಬಲವು, ಕೆಟ್ಟು ಹೋಗುತ್ತಿಹುದು ನೋಡಾ !\nಅದೆಂತೆಂದೊಡೆ :ಬ್ರಹ್ಮಾಂಡಪುರಾಣೇ\n``ನ ಪ್ರದೋಷೇ ಹರಿಂ ಪಶ್ಯೇತ್ ಯದಿ ಪಶ್ಯೇತ್ ಪ್ರಮಾದತಃ |\nಚತ್ವಾರಿ ತಸ್ಯ ನಶ್ಯಂತಿ ಆಯುಃ ಪ್ರಜ್ಞಾ ಯಶೋ ಬಲಮ್ ||''\nಎಂದುದಾಗಿ,ಸತ್ತು ಹುಟ್ಟುವ \n  ಇನ್ನೆತ್ತಣ ದೇವತ್ವ ಹೇಳಾ ಅಖಂಡೇಶ್ವರಾ ?\n"
}