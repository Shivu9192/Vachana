{
    "id": "9884", 
    "vachana": "<font>451<br/>ಪರಸ್ತ್ರೀಯರ ಮುಟ್ಟದಿರಬೇಕು.<br/>ಪರಧನವನಪಹರಿಸದಿರಬೇಕು.<br/>ಪರದೈವವ ಪೂಜಿಸದಿರಬೇಕು.<br/>ಪರಹಿಂಸೆಯ ಮಾಡದಿರಬೇಕು.<br/>ಪರಲೋಕದ ಫಲಪದವ ಬಯಸದಿರಬೇಕು.<br/>ಮನವು ನಿರ್ವಯಲಾಗಿ ಇಷ್ಟಲಿಂಗದಲ್ಲಿ ನಿಷ್ಠೆಬಲಿದಿರಬೇಕು.<br/>ಕಷ್ಟಜನ್ಮಂಗಳ ಕಡೆಗೊಡ್ಡಿರ್ಪಾತನೇ ವೀರಮಾಹೇಶ್ವರನು ನೋಡಾ.<br/>ಅದೆಂತೆಂದೊಡೆ :<br/>``ಪರಸ್ತ್ರೀಯಂ ಪರಾರ್ಥಂ ಚ ವರ್ಜಯೇತ್ ಭಾವಶುದ್ಧಿಮಾನ್ |<br/>ಲಿಂಗನಿಷ್ಠಾನಿಯುಕ್ತಾತ್ಮಾ ಮಾಹೇಶ್ವರಮಹಾಸ್ಥಲಂ ||''<br/>ಎಂದುದಾಗಿ, ಇಂತಪ್ಪ ಪರಮ ಮಾಹೇಶ್ವರನ ಶ್ರೀಪಾದಕ್ಕೆನಮೋ ನಮೋ ಎಂಬೆನಯ್ಯ ಅಖಂಡೇಶ್ವರಾ.</font>"
}