{
    "id": "19884", 
    "vachana": "ಪರಸ್ತ್ರೀಯರ ಮುಟ್ಟದಿರಬೇಕು.\nಪರಧನವನಪಹರಿಸದಿರಬೇಕು.\nಪರದೈವವ ಪೂಜಿಸದಿರಬೇಕು.\nಪರಹಿಂಸೆಯ ಮಾಡದಿರಬೇಕು.\nಪರಲೋಕದ ಫಲಪದವ ಬಯಸದಿರಬೇಕು.\nಮನವು ನಿರ್ವಯಲಾಗಿ ಇಷ್ಟಲಿಂಗದಲ್ಲಿ ನಿಷ್ಠೆಬಲಿದಿರಬೇಕು.\nಕಷ್ಟಜನ್ಮಂಗಳ ಕಡೆಗೊಡ್ಡಿರ್ಪಾತನೇ ವೀರಮಾಹೇಶ್ವರನು ನೋಡಾ.\nಅದೆಂತೆಂದೊಡೆ :\n``ಪರಸ್ತ್ರೀಯಂ ಪರಾರ್ಥಂ ಚ ವರ್ಜಯೇತ್ ಭಾವಶುದ್ಧಿಮಾನ್ |\nಲಿಂಗನಿಷ್ಠಾನಿಯುಕ್ತಾತ್ಮಾ ಮಾಹೇಶ್ವರಮಹಾಸ್ಥಲಂ ||''\nಎಂದುದಾಗಿ, ಇಂತಪ್ಪ ಪರಮ ಮಾಹೇಶ್ವರನ ಶ್ರೀಪಾದಕ್ಕೆನಮೋ ನಮೋ ಎಂಬೆನಯ್ಯ ಅಖಂಡೇಶ್ವರಾ.\n"
}