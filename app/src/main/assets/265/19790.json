{
    "id": "19790", 
    "vachana": "<font>357<br/>ಜಂಗಮವೇ ಜಗದ್ಭರಿತನು ನೋಡಾ.<br/>ಜಂಗಮವೇ ಜಗದೀಶ್ವರನು ನೋಡಾ.<br/>ಜನನನಾಶ ಮರಣ ವಿರಹಿತನಾದ<br/>ಒಬ್ಬ ಪರಮಜಂಗಮನ ದರ್ಶನವ ಮಾಡಿದರೆ<br/>ಒಂದು ಕೋಟಿ ಲಿಂಗಂಗಳ ದರ್ಶನವಾದಂತೆ ನೋಡಾ.<br/>ಆ ಜಂಗಮದ ಚರಣಕಮಲದ ಮೇಲೆ ಲಲಾಟವನ್ನಿಟ್ಟು<br/>ಶರಣುಮಾಡಿದರೆ ಶತಕೋಟಿ ದೋಷ ಪರಿಹಾರ ನೋಡಾ.<br/>ಅದೆಂತೆಂದೊಡೆ :<br/>``ಪ್ರಭಾತೇ ಜಂಗಮೇ ದೃಷ್ಟೇ ಕೋಟಿಲಿಂಗಸ್ಯ ದರ್ಶನಮ್ |<br/>ಲಲಾಟೇ ಚರಣಮಧ್ಯೇತು ಕೋಟಿಕರ್ಮ ವಿನಶ್ಯತಿ ||''<br/>ಎಂದುದಾಗಿ, ಇಂತಪ್ಪ ಪರತರ ಪರಂಜ್ಯೋತಿ ಜಂಗಮವುನೀನೇ ಅಯ್ಯ  ಅಖಂಡೇಶ್ವರಾ.</font>"
}