{
    "id": "19790", 
    "vachana": "ಜಂಗಮವೇ ಜಗದ್ಭರಿತನು ನೋಡಾ.\nಜಂಗಮವೇ ಜಗದೀಶ್ವರನು ನೋಡಾ.\nಜನನನಾಶ ಮರಣ ವಿರಹಿತನಾದ\nಒಬ್ಬ ಪರಮಜಂಗಮನ ದರ್ಶನವ ಮಾಡಿದರೆ\nಒಂದು ಕೋಟಿ ಲಿಂಗಂಗಳ ದರ್ಶನವಾದಂತೆ ನೋಡಾ.\nಆ ಜಂಗಮದ ಚರಣಕಮಲದ ಮೇಲೆ ಲಲಾಟವನ್ನಿಟ್ಟು\nಶರಣುಮಾಡಿದರೆ ಶತಕೋಟಿ ದೋಷ ಪರಿಹಾರ ನೋಡಾ.\nಅದೆಂತೆಂದೊಡೆ :\n``ಪ್ರಭಾತೇ ಜಂಗಮೇ ದೃಷ್ಟೇ ಕೋಟಿಲಿಂಗಸ್ಯ ದರ್ಶನಮ್ |\nಲಲಾಟೇ ಚರಣಮಧ್ಯೇತು ಕೋಟಿಕರ್ಮ ವಿನಶ್ಯತಿ ||''\nಎಂದುದಾಗಿ, ಇಂತಪ್ಪ ಪರತರ ಪರಂಜ್ಯೋತಿ ಜಂಗಮವುನೀನೇ \n  ಅಖಂಡೇಶ್ವರಾ.\n"
}