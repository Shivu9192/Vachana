{
    "id": "20191", 
    "vachana": "ಎನ್ನ ಆಧಾರದಲ್ಲಿ\nಅರವತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ಸ್ವಾಧಿಷ್ಠಾನದಲ್ಲಿ\nಎಪ್ಪತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ಮಣಿಪೂರಕದಲ್ಲಿ\nಎಂಬತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ಅನಾಹತದಲ್ಲಿ\nತೊಂಬತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ವಿಶುದ್ಧಿಯಲ್ಲಿ\nನೂರುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ಆಜ್ಞೇಯದಲ್ಲಿ\nಅನಂತಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ಬ್ರಹ್ಮರಂಧ್ರದಲ್ಲಿ\nಅಗಣಿತಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಎನ್ನ ಶಿಖಾಚಕ್ರದಲ್ಲಿ\nಅಖಂಡ ಬೆಳಗನೊಳಕೊಂಡು\nಬೆಳಗುತಿರ್ಪಿರಯ್ಯಾ ನೀವು.\nಇಂತು ಎನ್ನೊಳಗೆ ಥಳಥಳಿಸಿ ಬೆಳಗುವ\nಬೆಳಗಿನ ಬೆಳಗು ಮಹಾಬೆಳಗಿನೊಳಗೆ ಮುಳುಗಿಎನ್ನಂಗದ ಕಳೆಯಳಿದಿರ್ದೆನಯ್ಯಾ ಅಖಂಡೇಶ್ವರಾ.\n"
}