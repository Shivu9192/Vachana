{
    "id": "0191", 
    "vachana": "<font>758<br/>ಎನ್ನ ಆಧಾರದಲ್ಲಿ<br/>ಅರವತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ಸ್ವಾಧಿಷ್ಠಾನದಲ್ಲಿ<br/>ಎಪ್ಪತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ಮಣಿಪೂರಕದಲ್ಲಿ<br/>ಎಂಬತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ಅನಾಹತದಲ್ಲಿ<br/>ತೊಂಬತ್ತುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ವಿಶುದ್ಧಿಯಲ್ಲಿ<br/>ನೂರುಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ಆಜ್ಞೇಯದಲ್ಲಿ<br/>ಅನಂತಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ಬ್ರಹ್ಮರಂಧ್ರದಲ್ಲಿ<br/>ಅಗಣಿತಕೋಟಿ ಸೂರ್ಯಚಂದ್ರಾಗ್ನಿ ಪ್ರಕಾಶವನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಎನ್ನ ಶಿಖಾಚಕ್ರದಲ್ಲಿ<br/>ಅಖಂಡ ಬೆಳಗನೊಳಕೊಂಡು<br/>ಬೆಳಗುತಿರ್ಪಿರಯ್ಯಾ ನೀವು.<br/>ಇಂತು ಎನ್ನೊಳಗೆ ಥಳಥಳಿಸಿ ಬೆಳಗುವ<br/>ಬೆಳಗಿನ ಬೆಳಗು ಮಹಾಬೆಳಗಿನೊಳಗೆ ಮುಳುಗಿಎನ್ನಂಗದ ಕಳೆಯಳಿದಿರ್ದೆನಯ್ಯಾ ಅಖಂಡೇಶ್ವರಾ.</font>"
}