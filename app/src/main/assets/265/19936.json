{
    "id": "/19936", 
    "vachana": "ಪರಾತ್ಪರವಾದ ಪರಶಿವಬ್ರಹ್ಮವನೊಡಗೂಡುವ\nಅವಿರಳ ಸಮರಸ ಸದ್‍ಭಕ್ತಿಯಿಲ್ಲದೆ\nನಾನು ಬ್ರಹ್ಮವು ತಾನು ಬ್ರಹ್ಮವು ಎಂದು\nಪರಬ್ರಹ್ಮದ ನಿಲವನರಿಯದೆ\nಕೆಟ್ಟರು ನೋಡಾ ಹಲಬರು ಕೆಲಬರು.\nಅವರಾರೆಂದೊಡೆ :\nಅಹಂ ಬ್ರಹ್ಮವೆಂದು ನುಡಿದ ಸನತ್ಕುಮಾರಂಗೆ\nಒಂಟೆವಿಧಿಯಾಯಿತ್ತು.\nಅಹಂ ಬ್ರಹ್ಮವೆಂದು ನುಡಿದ ಹರಿವಿರಿಂಚಿಗಳಿಗೆ\nಭವಬಂಧನವಾಯಿತ್ತು.\nಅಹಂ ಬ್ರಹ್ಮವೆಂದು ನುಡಿದ ಇಂದ್ರಚಂದ್ರರಿಗೆ\nಅಂಗದ ಕೊರತೆಯಾಯಿತ್ತು.\nಅಹಂ ಬ್ರಹ್ಮವೆಂದು ನುಡಿದ ಮನುಮುನಿಗಳಿಗೆಲ್ಲ\nಮರಣವಾಯಿತ್ತು.\nಇದನರಿತು ಹಮ್ಮುಬಿಮ್ಮುವನಳಿದು,\nಹೆಮ್ಮೆ ಹಿರಿತನವ ನೀಗಿ, ಪರಬ್ರಹ್ಮವನೊಡಗೂಡಿ\nಸುಖಿಯಾಗಿರ್ಪರಯ್ಯ ನಿಮ್ಮ ಶರಣರುಅಖಂಡೇಶ್ವರಾ. \n"
}