{
    "id": "9936", 
    "vachana": "<font>503<br/>ಪರಾತ್ಪರವಾದ ಪರಶಿವಬ್ರಹ್ಮವನೊಡಗೂಡುವ<br/>ಅವಿರಳ ಸಮರಸ ಸದ್‍ಭಕ್ತಿಯಿಲ್ಲದೆ<br/>ನಾನು ಬ್ರಹ್ಮವು ತಾನು ಬ್ರಹ್ಮವು ಎಂದು<br/>ಪರಬ್ರಹ್ಮದ ನಿಲವನರಿಯದೆ<br/>ಕೆಟ್ಟರು ನೋಡಾ ಹಲಬರು ಕೆಲಬರು.<br/>ಅವರಾರೆಂದೊಡೆ :<br/>ಅಹಂ ಬ್ರಹ್ಮವೆಂದು ನುಡಿದ ಸನತ್ಕುಮಾರಂಗೆ<br/>ಒಂಟೆವಿಧಿಯಾಯಿತ್ತು.<br/>ಅಹಂ ಬ್ರಹ್ಮವೆಂದು ನುಡಿದ ಹರಿವಿರಿಂಚಿಗಳಿಗೆ<br/>ಭವಬಂಧನವಾಯಿತ್ತು.<br/>ಅಹಂ ಬ್ರಹ್ಮವೆಂದು ನುಡಿದ ಇಂದ್ರಚಂದ್ರರಿಗೆ<br/>ಅಂಗದ ಕೊರತೆಯಾಯಿತ್ತು.<br/>ಅಹಂ ಬ್ರಹ್ಮವೆಂದು ನುಡಿದ ಮನುಮುನಿಗಳಿಗೆಲ್ಲ<br/>ಮರಣವಾಯಿತ್ತು.<br/>ಇದನರಿತು ಹಮ್ಮುಬಿಮ್ಮುವನಳಿದು,<br/>ಹೆಮ್ಮೆ ಹಿರಿತನವ ನೀಗಿ, ಪರಬ್ರಹ್ಮವನೊಡಗೂಡಿ<br/>ಸುಖಿಯಾಗಿರ್ಪರಯ್ಯ ನಿಮ್ಮ ಶರಣರುಅಖಂಡೇಶ್ವರಾ. </font>"
}