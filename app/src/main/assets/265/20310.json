{
    "id": "20310", 
    "vachana": "<font>877<br/>ಜಗದ ಮಧ್ಯದಲ್ಲಿ ಶರಣ ಜನಿಸಿದಡೇನು<br/>ಆ ಜಗದ ಸ್ವರೂಪನೆ ? ಅಲ್ಲಲ್ಲ.<br/>ಅದೇನು ಕಾರಣವೆಂದೊಡೆ :<br/>ಕೋಗಿಲೆಯ ತತ್ತಿಯನೊಡೆದು<br/>ಕಾಗೆ ಮರಿಯಮಾಡಿ ಸಲಹಿದಡೇನು<br/>ಅದು ತನ್ನ ಕೋಗಿಲೆಯ ಹಿಂಡ ಕೂಡುವುದಲ್ಲದೆ<br/>ಮರಳಿ ಕಾಗೆಯ ಹಿಂಡ ಬೆರೆವುದೆ ಹೇಳಾ ?<br/>ಲೋಕದ ಮಧ್ಯದಲ್ಲಿ ಅನಾದಿಶರಣನು<br/>ಲೋಕೋಪಕಾರಕ್ಕಾಗಿ ಜನಿಸಿದಡೇನು<br/>ತನ್ನ ಮುನ್ನಿನ ಶಿವತತ್ವವನೆ ಬೆರೆವನಲ್ಲದೆ<br/>ಮರಳಿ ಲೋಕವ ಬೆರೆಯನು ನೋಡಾ,ನಿಮ್ಮನರಿದ ಶಿವಜ್ಞಾನಿಶರಣನು ಅಖಂಡೇಶ್ವರಾ.</font>"
}