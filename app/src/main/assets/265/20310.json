{
    "id": "20310", 
    "vachana": "ಜಗದ ಮಧ್ಯದಲ್ಲಿ ಶರಣ ಜನಿಸಿದಡೇನು\nಆ ಜಗದ ಸ್ವರೂಪನೆ ? ಅಲ್ಲಲ್ಲ.\nಅದೇನು ಕಾರಣವೆಂದೊಡೆ :\nಕೋಗಿಲೆಯ ತತ್ತಿಯನೊಡೆದು\nಕಾಗೆ ಮರಿಯಮಾಡಿ ಸಲಹಿದಡೇನು\nಅದು ತನ್ನ ಕೋಗಿಲೆಯ ಹಿಂಡ ಕೂಡುವುದಲ್ಲದೆ\nಮರಳಿ ಕಾಗೆಯ ಹಿಂಡ ಬೆರೆವುದೆ ಹೇಳಾ ?\nಲೋಕದ ಮಧ್ಯದಲ್ಲಿ ಅನಾದಿಶರಣನು\nಲೋಕೋಪಕಾರಕ್ಕಾಗಿ ಜನಿಸಿದಡೇನು\nತನ್ನ ಮುನ್ನಿನ ಶಿವತತ್ವವನೆ ಬೆರೆವನಲ್ಲದೆ\nಮರಳಿ ಲೋಕವ ಬೆರೆಯನು ನೋಡಾ,ನಿಮ್ಮನರಿದ ಶಿವಜ್ಞಾನಿಶರಣನು ಅಖಂಡೇಶ್ವರಾ.\n"
}