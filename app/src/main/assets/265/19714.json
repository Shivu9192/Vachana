{
    "id": "19714", 
    "vachana": "<font>281<br/>ಗುರುವಚನದಿಂದಲ್ಲದೆ ಭವಪಾಶ  ಹರಿಯದು.<br/>ಗುರುವಚನದಿಂದಲ್ಲದೆ ಜಾತಿಭೇದ ಮಾಣದು.<br/>ಗುರುವಚನದಿಂದಲ್ಲದೆ ಸೂತಕಪಾತಕಂಗಳು ಕೆಡದಿಹವು.<br/>ಗುರುವಚನದಿಂದಲ್ಲದೆ ಅಂಗ  ಮನ ಪ್ರಾಣಂಗಳು ಶುದ್ಧವಾಗಲರಿಯವು.<br/>ಗುರುವಚನದಿಂದಲ್ಲದೆ ಲಿಂಗಕ್ಕೆ ಕಳೆವೆರಸದು.<br/>ಗುರುವಚನದಿಂದಲ್ಲದೆ ಸದ್ಭಕ್ತಿ ನೆಲೆಗೊಳ್ಳದು.<br/>ಗುರುವಚನದಿಂದಲ್ಲದೆ ನಿಜಮುಕ್ತಿ ಕಾಣಬಾರದು.<br/>ಇದು ಕಾರಣ ಗುರುಮುಟ್ಟಿ ಗುರುವಾದ<br/>ಪರಮಶರಣರ ಶ್ರೀ ಚರಣಕ್ಕೆ ಶರಣು ಶರಣೆಂಬೆನಯ್ಯಅಖಂಡೇಶ್ವರಾ.</font>"
}