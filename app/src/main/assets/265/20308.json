{
    "id": "20308", 
    "vachana": "ಬಸವನ ನಾಮವು ಕಾಮಧೇನು ಕಾಣಿರೊ.\nಬಸವನ ನಾಮವು ಕಲ್ಪವೃಕ್ಷ ಕಾಣಿರೊ.\nಬಸವನ ನಾಮವು ಚಿಂತಾಮಣಿ ಕಾಣಿರೊ.\nಬಸವನ ನಾಮವು ಪರುಷದಖಣಿ ಕಾಣಿರೊ.\nಬಸವನ ನಾಮವು ಸಂಜೀವನಮೂಲಿಕೆ ಕಾಣಿರೊ.\nಇಂತಪ್ಪ ಬಸವನಾಮಾಮೃತವು\nಎನ್ನ ಜಿಹ್ವೆಯತುಂಬಿ ಹೊರಸೂಸಿ ಮನವ ತುಂಬಿತ್ತು.\nಆ ಮನವತುಂಬಿ ಹೊರಸೂಸಿ ಸಕಲಕರಣೇಂದ್ರಿಯಂಗಳ ತುಂಬಿತ್ತು.\nಆ \n  ಕರಣೇಂದ್ರಿಯಂಗಳ ತುಂಬಿ ಹೊರಸೂಸಿ\nಸರ್ವಾಂಗದ ರೋಮಕುಳಿಗಳನೆಲ್ಲ ವೇಧಿಸಿತ್ತಾಗಿ\nನಾನು ಬಸವಾಕ್ಷರವೆಂಬ ಹಡಗವೇರಿ\nಬಸವ ಬಸವ ಬಸವಾ ಎಂದುಭವಸಾಗರವ ದಾಟಿದೆನಯ್ಯಾ ಅಖಂಡೇಶ್ವರಾ.\n"
}