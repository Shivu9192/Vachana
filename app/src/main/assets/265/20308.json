{
    "id": "20308", 
    "vachana": "<font>875<br/>ಬಸವನ ನಾಮವು ಕಾಮಧೇನು ಕಾಣಿರೊ.<br/>ಬಸವನ ನಾಮವು ಕಲ್ಪವೃಕ್ಷ ಕಾಣಿರೊ.<br/>ಬಸವನ ನಾಮವು ಚಿಂತಾಮಣಿ ಕಾಣಿರೊ.<br/>ಬಸವನ ನಾಮವು ಪರುಷದಖಣಿ ಕಾಣಿರೊ.<br/>ಬಸವನ ನಾಮವು ಸಂಜೀವನಮೂಲಿಕೆ ಕಾಣಿರೊ.<br/>ಇಂತಪ್ಪ ಬಸವನಾಮಾಮೃತವು<br/>ಎನ್ನ ಜಿಹ್ವೆಯತುಂಬಿ ಹೊರಸೂಸಿ ಮನವ ತುಂಬಿತ್ತು.<br/>ಆ ಮನವತುಂಬಿ ಹೊರಸೂಸಿ ಸಕಲಕರಣೇಂದ್ರಿಯಂಗಳ ತುಂಬಿತ್ತು.<br/>ಆ ಸಕಲ  ಕರಣೇಂದ್ರಿಯಂಗಳ ತುಂಬಿ ಹೊರಸೂಸಿ<br/>ಸರ್ವಾಂಗದ ರೋಮಕುಳಿಗಳನೆಲ್ಲ ವೇಧಿಸಿತ್ತಾಗಿ<br/>ನಾನು ಬಸವಾಕ್ಷರವೆಂಬ ಹಡಗವೇರಿ<br/>ಬಸವ ಬಸವ ಬಸವಾ ಎಂದುಭವಸಾಗರವ ದಾಟಿದೆನಯ್ಯಾ ಅಖಂಡೇಶ್ವರಾ.</font>"
}