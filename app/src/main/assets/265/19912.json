{
    "id": "19912", 
    "vachana": "<font>479<br/>ಅಂದೊಬ್ಬ ದೇವ, ಇಂದೊಬ್ಬ ದೇವನೆಂದು<br/>ಸಂದೇಹಗೊಳಬೇಡ ಎಲೆ ಮನವೆ.<br/>ಅಂದು ಕೈಲಾಸದಲ್ಲಿ ಮನುಮುನಿ ದೇವದಾನವರಿಂದ<br/>ಓಲಗವ ಕೊಂಬ ದೇವ ಇಂದು ಎನ್ನ ಕರಸ್ಥಲದಲ್ಲಿದ್ದಾನೆ ;<br/>ಇಲ್ಲಿಯೇ ನೋಡು ಎಲೆ ಮನವೆ.<br/>ಅಂದು ಚೋಳಾದಿಗೊಲಿದ ದೇವ ಇಂದು ಎನ್ನ ಕರಸ್ಥಲದಲ್ಲಿದ್ದಾನೆ;<br/>ಇಲ್ಲಿಯೇ ನೋಡು ಎಲೆ ಮನವೆ.<br/>ಅಂದು ಅರವತ್ತುಮೂರು ಪುರಾತನರಿಗೊಲಿದು<br/>ಶಾಂಭವಪುರಕ್ಕೊಯ್ದ ದೇವ<br/>ಇಂದು ಎನ್ನ ಕರಸ್ಥಲದಲ್ಲಿದ್ದಾನೆ ;<br/>ಇಲ್ಲಿಯೇ ನೋಡು ಎಲೆ ಮನವೆ.<br/>ಅಂದು ಬಸವಣ್ಣ ಮೊದಲಾದ ಅಸಂಖ್ಯಾತ ಪ್ರಮಥಗಣಂಗಳ<br/>ತನ್ನೊಳಗೆ ಗರ್ಭೀಕರಿಸಿಕೊಂಡ ದೇವ<br/>ಇಂದು ಎನ್ನ ಕರಸ್ಥಲದಲ್ಲಿದ್ದಾನೆ ;<br/>ಇಲ್ಲಿಯೆ ನೋಡು ಎಲೆ ಮನವೆ.<br/>ಎನ್ನ ಕರಸ್ಥಲದಲ್ಲಿ ಮೂರ್ತಿಗೊಂಡು ಬೆಳಗುವ<br/>ಪರಶಿವನ ನಂಬಿ ನಿಶ್ಚಯಿಸಿಕೊಂಡೆಯಾದಡೆ<br/>ನಮ್ಮ ಅಖಂಡೇಶ್ವರಲಿಂಗದಲ್ಲಿನಿನ್ನಿಂದ ಬಿಟ್ಟು ಸುಖಿಗಳಾರಿಲ್ಲ ನೋಡಾ ಎಲೆ ಮನವೆ.</font>"
}