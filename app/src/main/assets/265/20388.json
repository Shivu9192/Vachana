{
    "id": "20388", 
    "vachana": "<font>955<br/>ಬಯಲ ಸ್ತ್ರೀಯಳ ನಿರವಯಲ ಪುರುಷ ಬಂದು ಕೂಡಲು<br/>ಚಿದ್‍ಬಯಲೆಂಬ ಶಿಶು  ಹುಟ್ಟಿತ್ತು.<br/>ಆ ಶಿಶುವನು ಮಹಾಬಯಲೆಂಬ ತೊಟ್ಟಿಲಲ್ಲಿ ಮಲಗಿಸಿ<br/>ನಿರಾಳ ನಿಃಶೂನ್ಯವೆಂಬ ನೇಣ ಕಟ್ಟಿ ತೂಗಿ ಜೋಗುಳವಾಡಲು,<br/>ಆ ಶಿಶುವು ತನ್ನಿಂದ ತಾನೇ ತಂದೆ ತಾಯಿಗಳಿಬ್ಬರನೂ ನುಂಗಿತ್ತು.<br/>ಆ ತಂದೆ ತಾಯಿಗಳ ನುಂಗಲೊಡನೆ ಜೋಗುಳದ ಉಲುಹು  ಅಡಗಿತ್ತು.<br/>ಆ ಜೋಗುಳದ ಉಲುಹು  ಅಡಗಿದೊಡನೆ<br/>ನಿರಾಳ ನಿಃಶೂನ್ಯವೆಂಬ ನೇಣು  ಹರಿಯಿತ್ತು.<br/>ಆ ನಿರಾಳ  ನಿಃಶೂನ್ಯವೆಂಬ ನೇಣು  ಹರಿಯಲೊಡನೆ<br/>ಆ ಶಿಶು  ತೊಟ್ಟಿಲಸಹವಾಗಿ ಬಟ್ಟಬಯಲಾಯಿತ್ತು.<br/>ಆ ಶಿಶು  ತೊಟ್ಟಿಲಸಹವಾಗಿ ಬಟ್ಟಬಯಲಾಗಲೊಡನೆ<br/>ಅಖಂಡೇಶ್ವರನೆಂಬ ಬಯಲಿನ ಬಯಲ ಬಚ್ಚಬರಿಯಘನಗಂಭೀರ ಮಹಾಬಯಲೊಳಗೆ ನಾನೆತ್ತ ಹೋದೆನೆಂದರಿಯೆ.</font>"
}