{
    "id": "20050", 
    "vachana": "<font>617<br/>ಆಧಾರದಲ್ಲಿ ಗುರುಸಂಬಂಧವು.<br/>ಸ್ವಾಧಿಷ್ಠಾನದಲ್ಲಿ ಲಿಂಗಸಂಬಂಧವು.<br/>ಮಣಿಪೂರಕದಲ್ಲಿ ಜಂಗಮಸಂಬಂಧವು.<br/>ಅನಾಹತದಲ್ಲಿ ಪಾದೋದಕಸಂಬಂಧವು.<br/>ವಿಶುದ್ಧಿಯಲ್ಲಿ ಪ್ರಸಾದಸಂಬಂಧವು.<br/>ಆಜ್ಞೇಯದಲ್ಲಿ ಅರುಹುಸಂಬಂಧವು.<br/>ಈ ಅರುಹುವಿಡಿದು ಗುರುವ  ಕಂಡು,<br/>ಲಿಂಗವ ನೋಡಿ, ಜಂಗಮವ ಕೂಡಿ,<br/>ಪಾದೋದಕ ಪ್ರಸಾದದ ಘನವ ಕಾಂಬುದೆ ಅಂತರಂಗವೆನಿಸುವುದು.<br/>ಈ ಅಂತರಂಗದ ವಸ್ತುವು<br/>ಭಕ್ತಹಿತಾರ್ಥವಾಗಿ ಬಹಿರಂಗಕ್ಕೆ ಬಂದಲ್ಲಿ,<br/>ಗುರುಭಕ್ತಿ, ಲಿಂಗಪೂಜೆ, ಜಂಗಮಾರಾಧನೆ,<br/>ಪಾದೋದಕಪ್ರಸಾದ ಸೇವನೆಯ<br/>ಪ್ರೇಮವುಳ್ಳಡೆ ಬಹಿರಂಗವೆನಿಸುವುದು.<br/>ಇಂತೀ ಅಂತರಂಗ ಬಹಿರಂಗದ ಮಾಟಕೂಟವ ಬಿಡದಿರ್ಪ<br/>ಪರಮಪ್ರಸಾದಿಗಳ ಒಳಹೊರಗೆ ಭರಿತನಾಗಿರ್ಪನುನಮ್ಮ ಅಖಂಡೇಶ್ವರನು.</font>"
}