{
    "id": "20006", 
    "vachana": "<font>573<br/>ನಡೆವ ಗತಿಯಲ್ಲಿ ಲಿಂಗದ ನಡೆಯ ತುಂಬಿ<br/>ನಡೆಯಬಲ್ಲಡೆ ವಿರಕ್ತರೆಂಬೆನು.<br/>ನುಡಿಯ ಕೊನೆಯಲ್ಲಿ ಲಿಂಗದ ನುಡಿಯ ತುಂಬಿ<br/>ನುಡಿಯಬಲ್ಲಡೆ ವಿರಕ್ತರೆಂಬೆನು.<br/>ಕಂಗಳ ಕೊನೆಯಲ್ಲಿ ಲಿಂಗದ ನೋಟವ ತುಂಬಿ<br/>ನೋಡಬಲ್ಲಡೆ ವಿರಕ್ತರೆಂಬೆನು.<br/>ಮನದ ಕೊನೆಯಲ್ಲಿ ಲಿಂಗದ ನೆನಹು ತುಂಬಿ<br/>ನೆನೆಯಬಲ್ಲಡೆ ವಿರಕ್ತರೆಂಬೆನು.<br/>ಭಾವದ ಕೊನೆಯಲ್ಲಿ ಲಿಂಗದ ಬೆಳಗ ತುಂಬಿ<br/>ಸುಳಿಯಬಲ್ಲಡೆ ವಿರಕ್ತರೆಂಬೆನು.<br/>ಇಂತೀ ಲಿಂಗಾಂಗಸಂಗಸಮರಸದ ಪರಮಸುಖವನರಿಯದೆ<br/>ಅರುಹುಹೀನವಾಗಿ ಮರಹು  ಮುಂದುಗೊಂಡು<br/>ದುರಾಚಾರದಲ್ಲಿ ನಡೆವ ಭವಭಾರಿಗಳ ಮುಖವನೋಡಲಾಗದಯ್ಯ ಅಖಂಡೇಶ್ವರಾ.</font>"
}