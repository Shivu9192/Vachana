{
    "id": "20006", 
    "vachana": "ನಡೆವ ಗತಿಯಲ್ಲಿ ಲಿಂಗದ ನಡೆಯ ತುಂಬಿ\nನಡೆಯಬಲ್ಲಡೆ ವಿರಕ್ತರೆಂಬೆನು.\nನುಡಿಯ ಕೊನೆಯಲ್ಲಿ ಲಿಂಗದ ನುಡಿಯ ತುಂಬಿ\nನುಡಿಯಬಲ್ಲಡೆ ವಿರಕ್ತರೆಂಬೆನು.\nಕಂಗಳ ಕೊನೆಯಲ್ಲಿ ಲಿಂಗದ ನೋಟವ ತುಂಬಿ\nನೋಡಬಲ್ಲಡೆ ವಿರಕ್ತರೆಂಬೆನು.\nಮನದ ಕೊನೆಯಲ್ಲಿ ಲಿಂಗದ ನೆನಹು ತುಂಬಿ\nನೆನೆಯಬಲ್ಲಡೆ ವಿರಕ್ತರೆಂಬೆನು.\nಭಾವದ ಕೊನೆಯಲ್ಲಿ ಲಿಂಗದ ಬೆಳಗ ತುಂಬಿ\nಸುಳಿಯಬಲ್ಲಡೆ ವಿರಕ್ತರೆಂಬೆನು.\nಇಂತೀ ಲಿಂಗಾಂಗಸಂಗಸಮರಸದ ಪರಮಸುಖವನರಿಯದೆ\nಅರುಹುಹೀನವಾಗಿ \n  ಮುಂದುಗೊಂಡು\nದುರಾಚಾರದಲ್ಲಿ ನಡೆವ ಭವಭಾರಿಗಳ ಮುಖವನೋಡಲಾಗದಯ್ಯ ಅಖಂಡೇಶ್ವರಾ.\n"
}