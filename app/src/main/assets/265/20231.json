{
    "id": "20231", 
    "vachana": "<font>798<br/>ಅಂದಿನ ಶರಣರಿಗೆ ಇಂದಿನವರು ಸರಿಯಲ್ಲವೆಂದು ನುಡಿವ<br/>ಸಂದೇಹ ಸೂತಕ  ಹೊಲೆಯರ ಮಾತ  ಕೇಳಲಾಗದು.<br/>ಆ ಪಂಚಮಹಾಪಾತಕರ ಮುಖವ ನೋಡಲಾಗದು.<br/>ಅದೆಂತೆಂದೊಡೆ :<br/>ತಾ ಮೂಕೊರೆಯನೆಂದರಿಯದೆ ಕನ್ನಡಿಗೆ ಮೂಗಿಲ್ಲೆಂಬಂತೆ.<br/>ತಾ ಕುಣಿಯಲಾರದೆ ಅಂಗಳ  ಡೊಂಕೆಂಬಂತೆ,<br/>ತನ್ನಲ್ಲಿ ನಡೆನುಡಿ ಸಿದ್ಧಾಂತವಿಲ್ಲದೆ<br/>ಇತರವ ಹಳಿವ ಅಧಮ ಮಾದಿಗರನೇನೆಂಬೆನಯ್ಯಾ !<br/>ಅಷ್ಟಾವರಣ ಪಂಚಾಚಾರವು<br/>ಅಂದೊಂದು ಪರಿ  ಇಂದೊಂದು ಪರಿಯೇ ?<br/>ಷಟ್‍ಸ್ಥಲ ಸ್ವಾನುಭಾವವು<br/>ಅಂದೊಂದು ಪರಿ  ಇಂದೊಂದು ಪರಿಯೇ ?<br/>ಭಕ್ತಿ ವಿರಕ್ತಿ ಉಪರತಿ  ಜ್ಞಾನ ವೈರಾಗ್ಯ<br/>ಅಂದೊಂದು ಪರಿ  ಇಂದೊಂದು ಪರಿಯೇ ?<br/>ನಡೆನುಡಿ ಸಿದ್ಧಾಂತವಾದ ಶರಣರ ಘನವು<br/>ಅಂದೊಂದು ಪರಿ  ಇಂದೊಂದು ಪರಿಯೇ ?<br/>ಇಂತೀ ವಿಚಾರವನರಿಯದೆ<br/>ಪರಸಮಯವನಾದಡೂ ಆಗಲಿ,<br/>ಶಿವಸಮಯವನಾದಡೂ ಆಗಲಿ,<br/>ವರ್ಮಗೆಟ್ಟು ನುಡಿವ ಕರ್ಮಜೀವಿಗಳ ಬಾಯಲ್ಲಿಬಾಲ್ವುಳ ಸುರಿಯದೆ ಮಾಣ್ಬುವೆ ಹೇಳಾ ಅಖಂಡೇಶ್ವರಾ ?</font>"
}