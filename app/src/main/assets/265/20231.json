{
    "id": "20231", 
    "vachana": "ಅಂದಿನ ಶರಣರಿಗೆ ಇಂದಿನವರು ಸರಿಯಲ್ಲವೆಂದು ನುಡಿವ\nಸಂದೇಹ \n  ಹೊಲೆಯರ \n  ಕೇಳಲಾಗದು.\nಆ ಪಂಚಮಹಾಪಾತಕರ ಮುಖವ ನೋಡಲಾಗದು.\nಅದೆಂತೆಂದೊಡೆ :\nತಾ ಮೂಕೊರೆಯನೆಂದರಿಯದೆ ಕನ್ನಡಿಗೆ ಮೂಗಿಲ್ಲೆಂಬಂತೆ.\nತಾ ಕುಣಿಯಲಾರದೆ \n  ಡೊಂಕೆಂಬಂತೆ,\nತನ್ನಲ್ಲಿ ನಡೆನುಡಿ ಸಿದ್ಧಾಂತವಿಲ್ಲದೆ\nಇತರವ ಹಳಿವ ಅಧಮ ಮಾದಿಗರನೇನೆಂಬೆನಯ್ಯಾ !\nಅಷ್ಟಾವರಣ ಪಂಚಾಚಾರವು\nಅಂದೊಂದು \n  ಇಂದೊಂದು ಪರಿಯೇ ?\nಷಟ್‍ಸ್ಥಲ ಸ್ವಾನುಭಾವವು\nಅಂದೊಂದು \n  ಇಂದೊಂದು ಪರಿಯೇ ?\nಭಕ್ತಿ ವಿರಕ್ತಿ \n  ಜ್ಞಾನ ವೈರಾಗ್ಯ\nಅಂದೊಂದು \n  ಇಂದೊಂದು ಪರಿಯೇ ?\nನಡೆನುಡಿ ಸಿದ್ಧಾಂತವಾದ ಶರಣರ ಘನವು\nಅಂದೊಂದು \n  ಇಂದೊಂದು ಪರಿಯೇ ?\nಇಂತೀ ವಿಚಾರವನರಿಯದೆ\nಪರಸಮಯವನಾದಡೂ ಆಗಲಿ,\nಶಿವಸಮಯವನಾದಡೂ ಆಗಲಿ,\nವರ್ಮಗೆಟ್ಟು ನುಡಿವ ಕರ್ಮಜೀವಿಗಳ ಬಾಯಲ್ಲಿಬಾಲ್ವುಳ ಸುರಿಯದೆ ಮಾಣ್ಬುವೆ ಹೇಳಾ ಅಖಂಡೇಶ್ವರಾ ?\n"
}