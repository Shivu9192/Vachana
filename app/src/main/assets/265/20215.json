{
    "id": "20215", 
    "vachana": "<font>782<br/>ನಿರುಪಮ ಬಸವಣ್ಣನ ನಿರಾಳ  ಬೆಳಗಿನೊಳಗೆ<br/>ನಿರಂತರ ಬೆಳಗುತಿರ್ದೆನಯ್ಯಾ.<br/>ಅದೆಂತೆಂದೊಡೆ :<br/>ಬಕಾರವೇ ಎನ್ನ ಸ್ಥೂಲತನು,<br/>ಸಕಾರವೇ ಎನ್ನ ಸೂಕ್ಷ್ಮತನು,<br/>ವಕಾರವೇ ಎನ್ನ ಕಾರಣತನು.<br/>ಮತ್ತಂ,<br/>ಬಕಾರವೇ ಎನ್ನ ಜೀವಾತ್ಮನು,<br/>ಸಕಾರವೆ ಎನ್ನ ಅಂತರಾತ್ಮನು,<br/>ವಕಾರವೆ ಎನ್ನ ಪರಮಾತ್ಮನು.<br/>ಮತ್ತಂ,<br/>ಬಕಾರವೆ ಗುರುವಾಗಿ ಬಂದೆನ್ನ<br/>ತನುವನೊಳಕೊಂಡಿತ್ತು.<br/>ಸಕಾರವೆ ಲಿಂಗವಾಗಿ ಬಂದೆನ್ನ<br/>ಮನವನೊಳಕೊಂಡಿತ್ತು.<br/>ವಕಾರವೆ ಜಂಗಮವಾಗಿ ಬಂದೆನ್ನ<br/>ಧನವನೊಳಕೊಂಡಿತ್ತು.<br/>ಮತ್ತಂ,<br/>ಬಕಾರವೆ ಇಷ್ಟಲಿಂಗವಾಗಿ ಬಂದೆನ್ನ<br/>ಸ್ಥೂಲತನುವನೊಳಕೊಂಡಿತ್ತು.<br/>ಸಕಾರವೆ ಪ್ರಾಣಲಿಂಗವಾಗಿ ಬಂದೆನ್ನ<br/>ಸೂಕ್ಷ್ಮತನುವನೊಳಕೊಂಡಿತ್ತು.<br/>ವಕಾರವೆ ಭಾವಲಿಂಗವಾಗಿ ಬಂದೆನ್ನ<br/>ಕಾರಣತನುವನೊಳಕೊಂಡಿತ್ತು.<br/>ಮತ್ತಂ,<br/>ಬಕಾರವೆ ಶುದ್ಧಪ್ರಸಾದವಾಗಿ ಬಂದೆನ್ನ<br/>ಜೀವಾತ್ಮನನೊಳಕೊಂಡಿತ್ತು.<br/>ಸಕಾರವೇ ಸಿದ್ಧಪ್ರಸಾದವಾಗಿ ಬಂದೆನ್ನ<br/>ಅಂತರಾತ್ಮನನೊಳಕೊಂಡಿತ್ತು.<br/>ವಕಾರವೆ ಪ್ರಸಿದ್ಧಪ್ರಸಾದವಾಗಿ ಬಂದೆನ್ನ<br/>ಪರಮಾತ್ಮನನೊಳಕೊಂಡಿತ್ತು.<br/>ಮತ್ತಂ,<br/>ಬಕಾರವೆ ಸತ್ಕ್ರಿಯೆಯಾಗಿ ಬಂದೆನ್ನ<br/>ಬಹಿರಂಗವ ಅವಗ್ರಹಿಸುತಿರ್ಪುದು.<br/>ಸಕಾರವೆ ಸಮ್ಯಕ್‍ಜ್ಞಾನವಾಗಿ ಬಂದೆನ್ನ<br/>ಅಂತರಂಗವ ಅವಗ್ರಹಿಸುತಿರ್ಪುದು.<br/>ವಕಾರವೆ ಮಹಾಜ್ಞಾನವಾಗಿ ಬಂದೆನ್ನ<br/>ಒಳಹೊರಗನೆಲ್ಲ ಅವಗ್ರಹಿಸುತಿರ್ಪುದು.<br/>ಇಂತೀ ಬಸವಾಕ್ಷರಕತ್ರಯಂಗಳಲ್ಲಿ ನಾನು ನಿಕ್ಷೇಪವಾಗಿರ್ದು<br/>ಬಸವ ಬಸವ ಬಸವ ಎಂದು ಬಸವಣ್ಣನ ನಾಮತ್ರಯವನು<br/>ಎನ್ನ ಮನದಣಿವಂತೆ ತಣಿಯಲುಂಡುಭವಸೂತ್ರವ ಹರಿದು ಶಿವಸ್ವರೂಪನಾದೆನಯ್ಯಾ ಅಖಂಡೇಶ್ವರಾ. </font>"
}