{
    "id": "20063", 
    "vachana": "ಶಿವಪ್ರಸಾದವನಾರೋಗಣೆಯ ಮಾಡುವಲ್ಲಿ\nಕರಣಂಗಳು ಕಡೆಗೆ ತುಳುಕದಿರಬೇಕು.\nಚಿತ್ತವು ಅತ್ತಿತ್ತ ಹರಿಯದಿರಬೇಕು.\nಶಿವಧ್ಯಾನಪರಾಯಣನಾಗಿರಬೇಕು.\nಶಿವಪ್ರಸಾದದಲ್ಲಿ ಮನವು ಮಗ್ನವಾಗಿರಬೇಕು.\nಪ್ರಸಾದವೆ ಪರಬ್ರಹ್ಮವೆಂಬ ಭಾವ ಬಲಿದಿರಬೇಕು.\nತುತ್ತುತುತ್ತಿಗೆ ಶಿವಮಂತ್ರವ ಉಚ್ಚರಿಸುತಿರಬೇಕು.\nಶಿವಪ್ರಸಾದದ ಘನವ ಕಂಡು ಮನವು ಹಿಗ್ಗಿ\nಪರಮಪರಿಣಾಮದೊಳಗೋಲಾಡುತಿರಬೇಕು.\nಇಂತೀ ಭೇದವನರಿಯಬಲ್ಲಾತನೆಅಚ್ಚಪ್ರಸಾದಿಯಯ್ಯ ಅಖಂಡೇಶ್ವರಾ.\n"
}