{
    "id": "19917", 
    "vachana": "ಎನ್ನ ಜನನಮರಣಂಗಳೆಲ್ಲ ಜಾರಿಹೋದವಯ್ಯ\nನಿಮ್ಮ ನೆನಹಿನ ಬಲದಿಂದೆ.\nಎನ್ನ ಪುಣ್ಯಪಾಪಂಗಳೆಲ್ಲ ಪಲ್ಲಟವಾದವಯ್ಯ\nನಿಮ್ಮ ನೆನಹಿನ ಬಲದಿಂದೆ.\nಎನ್ನ ಪಂಚೇಂದ್ರಿಯ ಸಪ್ತವ್ಯಸನಂಗಳೆಲ್ಲ ಸಣ್ಣಿಸಿ ಹೋದವಯ್ಯ\nನಿಮ್ಮ ನೆನಹಿನ ಬಲದಿಂದೆ.\nಎನ್ನ ಅಷ್ಟಮದ ಅರಿಷಡ್ವರ್ಗಂಗಳೆಲ್ಲ ನಷ್ಟವಾದವಯ್ಯ\nನಿಮ್ಮ ನೆನಹಿನ ಬಲದಿಂದೆ.\nಎನ್ನ ತನುಕರಣೇಂದ್ರಿಯಂಗಳೆಲ್ಲ ತರಹರವಾದವಯ್ಯ\nನಿಮ್ಮ ನೆನಹಿನ ಬಲದಿಂದೆ.\nಎನ್ನ ಮನ ಪ್ರಾಣ ಭಾವಂಗಳೆಲ್ಲ ಬರಿದಾಗಿ ಹೋದವಯ್ಯನಿಮ್ಮ ನೆನಹಿನ ಬಲದಿಂದೆ ಅಖಂಡೇಶ್ವರಾ.\n"
}