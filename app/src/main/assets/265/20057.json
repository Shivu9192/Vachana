{
    "id": "/20057", 
    "vachana": "ಜೀವಭಾವದಿಂದೆ ಜೀವನ ತಿಂದು\nಜೀವಿಸಿ ಜನನ ಮರಣಂಗಳಿಂದೆ\nದುಃಖಬಡುತಿರ್ಪುವು ನೋಡಾ ಸಕಲಪ್ರಾಣಿಗಳು.\nಅದೆಂತೆಂದೊಡೆ :\n``ಪೃಥ್ವಿಬೀಜಂ ತಥಾ ಮಾಂಸಂ ಅಪ್‍ದ್ರವ್ಯಂ ಸುರಾಮಯಂ |\nಆತ್ಮ ಜೀವಸಮಾಯುಕ್ತಃ ಜೀವಃ ಜೀವೇನ ಭಕ್ಷ್ಯತೇ ||''\nಎಂದುದಾಗಿ,\nಇಂತಪ್ಪ ಜೀವಮಯವಾದ ಪದಾರ್ಥವನು ಶುದ್ಧಸಂಸ್ಕಾರವ ಮಾಡಿ,\nಲಿಂಗಜಂಗಮದ ಮುಖದಲ್ಲಿ ಸಮರ್ಪಿಸಿ,\nಲಿಂಗಜಂಗಮದ ಮುಖದಲ್ಲಿ ಒದಗಿದ\nಪರಮಪ್ರಸಾದವನು ಭೋಗಿಸುವ ಸದ್‍ಭಕ್ತಂಗೆಜನನಮರಣಂಗಳು ದೂರವಾಗಿರ್ಪುವಯ್ಯಾ ಅಖಂಡೇಶ್ವರಾ. \n"
}