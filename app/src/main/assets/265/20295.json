{
    "id": "20295", 
    "vachana": "<font>862<br/>ಸತ್ಯಾಸತ್ಯವೆಂದು ವಿವರಿಸಿ ತಿಳಿದು<br/>ಅಸತ್ಯವ ಕಳೆದು ಸತ್ಯವ ಸಾಧಿಸಬಲ್ಲಡೆ<br/>ಘನಲಿಂಗದೇವರೆಂಬೆನು.<br/>ನಿತ್ಯಾನಿತ್ಯವೆಂದು ವಿವರಿಸಿ ತಿಳಿದು<br/>ಅನಿತ್ಯವ ಕಳೆದು ನಿತ್ಯವ ಹಿಡಿಯಬಲ್ಲಡೆ<br/>ಘನಲಿಂಗದೇವರೆಂಬೆನು.<br/>ಪುಣ್ಯಪಾಪವೆಂದು ವಿವರಿಸಿ ತಿಳಿದು<br/>ಪಾಪವ ಕಳೆದು ಪುಣ್ಯವ ಗ್ರಹಿಸಬಲ್ಲಡೆ<br/>ಘನಲಿಂಗದೇವರೆಂಬೆನು.<br/>ಧರ್ಮಕರ್ಮವೆಂದು ವಿವರಿಸಿ ತಿಳಿದು<br/>ಕರ್ಮವ ಕಳೆದು ಧರ್ಮವ ಬಿಡದಿರಬಲ್ಲಡೆ<br/>ಘನಲಿಂಗದೇವರೆಂಬೆನು.<br/>ಆಚಾರ ಅನಾಚಾರವೆಂದು ವಿವರಿಸಿ ತಿಳಿದು<br/>ಅನಾಚಾರವ ಕಳೆದು ಆಚಾರಸಂಪನ್ನನಾಗಬಲ್ಲಡೆ<br/>ಘನಲಿಂಗದೇವರೆಂಬೆನು.<br/>ಇಂತೀ ಉಭಯದ ನ್ಯಾಯವನರಿಯದೆ<br/>ಸಟೆಯನೆ ದಿಟವ ಮಾಡಿ ದಿಟವನೆ ಸಟೆಯಮಾಡಿ<br/>ಘಟವ ಹೊರೆವ ಕುಟಿಲ  ಕುಹಕರ<br/>ತುಟಿಯತನಕ ಮೂಗಕೊಯ್ದು<br/>ಕಟವಾಯ ಸೀಳಿ ಕನ್ನಡಿಯ ತೋರಿಕಷ್ಟಜನ್ಮದಲ್ಲಿ ಹುಟ್ಟಿಸದೆ ಬಿಡುವನೆ ನಮ್ಮ ಅಖಂಡೇಶ್ವರ ?</font>"
}