{
    "id": "/20218", 
    "vachana": "ಮನವ ನಿಲಿಸಿಹೆನೆಂದು ನುಡಿವ ಅಣ್ಣಗಳ\nಕಣ್ಣಗೆಡಿಸಿ ಬಣ್ಣಗುಂದಿಸಿ ಬಂಧನಕ್ಕೊಳಗುಮಾಡಿ\nಭವದಲ್ಲಿ ಸೆರೆಹಿಡಿದಿರ್ಪುದು ನೋಡಾ ಮನವು.\nಅದೆಂತೆಂದೊಡೆ :\nವ್ರತವುಳ್ಳವರ ಭ್ರಾಂತುಗೆಡಿಸಿತ್ತು ನೋಡಾ ಮನವು.\nಯತಿಗಳೆಂಬವರ ಮತಿಹೀನರ ಮಾಡಿತ್ತು ನೋಡಾ ಮನವು.\nಕಣ್ಣುಮುಚ್ಚಿ ಧ್ಯಾನಿಸುವ ಅಣ್ಣಗಳ\nಕಳವಳಗೊಳಿಸಿತ್ತು ನೋಡಾ ಮನವು.\nಏಕಾಂತವಾಸಿಗಳೆಲ್ಲರ ಹಿಡಿತಂದು\nಲೋಕದ ಮಧ್ಯದೊಳಗಿರಿಸಿ\nಕಾಕುತನದಲ್ಲಿ ಕಾಡಿ ಏಡಿಸಿತ್ತು ನೋಡಾ ಮನವು.\nಯೋಗಿಗಳೆಂಬವರ ಭೋಗಕ್ಕೊಳಗುಮಾಡಿ\nಕಾಡಿತ್ತು ನೋಡಾ ಮನವು.\nಇಂತೀ ಮನವ ನಿಲಿಸಿಹೆವೆಂದು ನುಡಿದು\nಮತಿಗೆಟ್ಟು ಮಣ್ಣುಮಸಿಯಾಗಿ ಹೋದರು ನೋಡಾ ಹಲಕೆಲಬರು.\nಅವರಂತಿರಲಿ.\nಇನ್ನು ಮನವ ನಿಲಿಸುವ ಭೇದವ ಹೇಳಿಹೆ ಕೇಳಿರೆ.\nಆದಿ-ಅನಾದಿ, ಸುರಾಳ-ನಿರಾಳ, ಶೂನ್ಯ-ನಿಃಶೂನ್ಯ,\nಸಾಕಾರ-ನಿರಾಕಾರ, ಸಗುಣ-ನಿರ್ಗುಣ, ಮೂರ್ತಿ-ಅಮೂರ್ತಿ,\nಶಿವ-ಶಕ್ತಿ, ನಾಮ-ರೂಪು-ಕ್ರಿಯೆ \n  ಬ್ರಹ್ಮಾಂಡ ಸಚರಾಚರಾದಿ\nನಾನಾ ತೋರಿಕೆಯೆಲ್ಲವು ತಾನೆ ಎಂದು ತಿಳಿಯಲು\nಆ ತಿಳಿದಮಾತ್ರದಲ್ಲಿಯೆ ಮನದ ಕಲ್ಪಿತವಳಿದು\nಕಾಯಿ ಹಣ್ಣಾದಂತೆ,\nಆ ಮನವು ಮಹಾಘನಪರಬ್ರಹ್ಮವೆ ಅಪ್ಪುದು.\nಆ ಮನವು ಮಹಾಘನವಾದಲ್ಲಿಯೆ\nಶರಣನ ಹುಟ್ಟು \n  ನಷ್ಟವಾಗಿರ್ಪುದು.\nಆ ಶರಣನ ಹುಟ್ಟು \n  ನಷ್ಟವಾದಲ್ಲಿಯೆಅಖಂಡೇಶ್ವರನೆಂಬ \n  \n  ನೋಡಾ.\n"
}