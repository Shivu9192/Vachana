{
    "id": "20218", 
    "vachana": "<font>785<br/>ಮನವ ನಿಲಿಸಿಹೆನೆಂದು ನುಡಿವ ಅಣ್ಣಗಳ<br/>ಕಣ್ಣಗೆಡಿಸಿ ಬಣ್ಣಗುಂದಿಸಿ ಬಂಧನಕ್ಕೊಳಗುಮಾಡಿ<br/>ಭವದಲ್ಲಿ ಸೆರೆಹಿಡಿದಿರ್ಪುದು ನೋಡಾ ಮನವು.<br/>ಅದೆಂತೆಂದೊಡೆ :<br/>ವ್ರತವುಳ್ಳವರ ಭ್ರಾಂತುಗೆಡಿಸಿತ್ತು ನೋಡಾ ಮನವು.<br/>ಯತಿಗಳೆಂಬವರ ಮತಿಹೀನರ ಮಾಡಿತ್ತು ನೋಡಾ ಮನವು.<br/>ಕಣ್ಣುಮುಚ್ಚಿ ಧ್ಯಾನಿಸುವ ಅಣ್ಣಗಳ<br/>ಕಳವಳಗೊಳಿಸಿತ್ತು ನೋಡಾ ಮನವು.<br/>ಏಕಾಂತವಾಸಿಗಳೆಲ್ಲರ ಹಿಡಿತಂದು<br/>ಲೋಕದ ಮಧ್ಯದೊಳಗಿರಿಸಿ<br/>ಕಾಕುತನದಲ್ಲಿ ಕಾಡಿ ಏಡಿಸಿತ್ತು ನೋಡಾ ಮನವು.<br/>ಯೋಗಿಗಳೆಂಬವರ ಭೋಗಕ್ಕೊಳಗುಮಾಡಿ<br/>ಕಾಡಿತ್ತು ನೋಡಾ ಮನವು.<br/>ಇಂತೀ ಮನವ ನಿಲಿಸಿಹೆವೆಂದು ನುಡಿದು<br/>ಮತಿಗೆಟ್ಟು ಮಣ್ಣುಮಸಿಯಾಗಿ ಹೋದರು ನೋಡಾ ಹಲಕೆಲಬರು.<br/>ಅವರಂತಿರಲಿ.<br/>ಇನ್ನು ಮನವ ನಿಲಿಸುವ ಭೇದವ ಹೇಳಿಹೆ ಕೇಳಿರೆ.<br/>ಆದಿ-ಅನಾದಿ, ಸುರಾಳ-ನಿರಾಳ, ಶೂನ್ಯ-ನಿಃಶೂನ್ಯ,<br/>ಸಾಕಾರ-ನಿರಾಕಾರ, ಸಗುಣ-ನಿರ್ಗುಣ, ಮೂರ್ತಿ-ಅಮೂರ್ತಿ,<br/>ಶಿವ-ಶಕ್ತಿ, ನಾಮ-ರೂಪು-ಕ್ರಿಯೆ ಸಕಲ  ಬ್ರಹ್ಮಾಂಡ ಸಚರಾಚರಾದಿ<br/>ನಾನಾ ತೋರಿಕೆಯೆಲ್ಲವು ತಾನೆ ಎಂದು ತಿಳಿಯಲು<br/>ಆ ತಿಳಿದಮಾತ್ರದಲ್ಲಿಯೆ ಮನದ ಕಲ್ಪಿತವಳಿದು<br/>ಕಾಯಿ ಹಣ್ಣಾದಂತೆ,<br/>ಆ ಮನವು ಮಹಾಘನಪರಬ್ರಹ್ಮವೆ ಅಪ್ಪುದು.<br/>ಆ ಮನವು ಮಹಾಘನವಾದಲ್ಲಿಯೆ<br/>ಶರಣನ ಹುಟ್ಟು ಹೊಂದು  ನಷ್ಟವಾಗಿರ್ಪುದು.<br/>ಆ ಶರಣನ ಹುಟ್ಟು ಹೊಂದು  ನಷ್ಟವಾದಲ್ಲಿಯೆಅಖಂಡೇಶ್ವರನೆಂಬ ಕುರುಹು  ನಿರ್ವಯಲು  ನೋಡಾ.</font>"
}