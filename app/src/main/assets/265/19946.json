{
    "id": "19946", 
    "vachana": "<font>513<br/>ಪೃಥ್ವಿ ಆಕಾಶಮಧ್ಯದಲ್ಲಿ ಉತ್ಪತ್ತಿಯಾದ<br/>ಸಕಲ ಪ್ರಾಣಿಗಳ ಶಿವನೆಂದು ಭಾವಿಸಲಾಗದು.<br/>ಅದೇನು ಕಾರಣವೆಂದೊಡೆ :<br/>ಆ ಸಕಲ  ಪ್ರಾಣಿಗಳು ಶಿವನಾದಡೆ<br/>ಮದಮತ್ಸರಂಗಳಿಂದೆ ಒಂದನೊಂದು ಕೊಂದು ಕೂಗಿ<br/>ತಿಂದು ತೇಗಲೇತಕೊ ?<br/>ಆ ಸಕಲ  ಪ್ರಾಣಿಗಳು ಶಿವನಾದಡೆ<br/>ಜಾತಿ ವರ್ಣಾಶ್ರಮ ಕುಲಗೋತ್ರ ನಾಮಸೀಮೆ<br/>ಬಂದ ಬಟ್ಟೆಗೆ ಬಡಿದಾಡಲೇತಕೊ ?<br/>ಆ ಸಕಲ  ಪ್ರಾಣಿಗಳು ಶಿವನಾದಡೆ<br/>ಹಮ್ಮು ಬಿಮ್ಮು ಗರ್ವ ಅಹಂಕಾರ ಹೆಮ್ಮೆ ಹಿರಿತನಕೆ<br/>ಹೊಡೆದಾಡಿ ಮಡಿದು ಹೋಗಲೇತಕೊ ?<br/>ಆ ಸಕಲ  ಪ್ರಾಣಿಗಳು ಶಿವನಾದಡೆ<br/>ಮಲತ್ರಯಂಗಳ ಬಲೆಯಲ್ಲಿ ಸಿಲ್ಕಿ<br/>ಭವಭವಂಗಳಲ್ಲಿ ತೊಳಲಿ ಬಳಲಿ ಬೆಂಡಾಗಲೇತಕೊ ?<br/>ಇದು ಕಾರಣ,<br/>ಅನಾದಿಸಂಸಿದ್ಧವಾದ ಪರಮ ಜಂಗಮಲಿಂಗವೇ ಶಿವನಲ್ಲದೆ<br/>ಭವಭವಂಗಳಲ್ಲಿ ಸತ್ತು ಹುಟ್ಟುವ ಸಕಲ  ಪ್ರಾಣಿಗಳ ಶಿವನೆಂದಡೆಅಘೋರನರಕ ತಪ್ಪದಯ್ಯ ಅಖಂಡೇಶ್ವರಾ.</font>"
}