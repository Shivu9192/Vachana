{
    "id": "/19946", 
    "vachana": "ಪೃಥ್ವಿ ಆಕಾಶಮಧ್ಯದಲ್ಲಿ ಉತ್ಪತ್ತಿಯಾದ\nಸಕಲ ಪ್ರಾಣಿಗಳ ಶಿವನೆಂದು ಭಾವಿಸಲಾಗದು.\nಅದೇನು ಕಾರಣವೆಂದೊಡೆ :\nಆ \n  ಪ್ರಾಣಿಗಳು ಶಿವನಾದಡೆ\nಮದಮತ್ಸರಂಗಳಿಂದೆ ಒಂದನೊಂದು ಕೊಂದು ಕೂಗಿ\nತಿಂದು ತೇಗಲೇತಕೊ ?\nಆ \n  ಪ್ರಾಣಿಗಳು ಶಿವನಾದಡೆ\nಜಾತಿ ವರ್ಣಾಶ್ರಮ ಕುಲಗೋತ್ರ ನಾಮಸೀಮೆ\nಬಂದ ಬಟ್ಟೆಗೆ ಬಡಿದಾಡಲೇತಕೊ ?\nಆ \n  ಪ್ರಾಣಿಗಳು ಶಿವನಾದಡೆ\nಹಮ್ಮು ಬಿಮ್ಮು ಗರ್ವ ಅಹಂಕಾರ ಹೆಮ್ಮೆ ಹಿರಿತನಕೆ\nಹೊಡೆದಾಡಿ ಮಡಿದು ಹೋಗಲೇತಕೊ ?\nಆ \n  ಪ್ರಾಣಿಗಳು ಶಿವನಾದಡೆ\nಮಲತ್ರಯಂಗಳ ಬಲೆಯಲ್ಲಿ ಸಿಲ್ಕಿ\nಭವಭವಂಗಳಲ್ಲಿ ತೊಳಲಿ ಬಳಲಿ ಬೆಂಡಾಗಲೇತಕೊ ?\nಇದು ಕಾರಣ,\nಅನಾದಿಸಂಸಿದ್ಧವಾದ ಪರಮ ಜಂಗಮಲಿಂಗವೇ ಶಿವನಲ್ಲದೆ\nಭವಭವಂಗಳಲ್ಲಿ ಸತ್ತು ಹುಟ್ಟುವ \n  ಪ್ರಾಣಿಗಳ ಶಿವನೆಂದಡೆಅಘೋರನರಕ ತಪ್ಪದಯ್ಯ ಅಖಂಡೇಶ್ವರಾ.\n"
}