{
    "id": "19970", 
    "vachana": "<font>537<br/>ಲಿಂಗಭಕ್ತನಾದ ಬಳಿಕ,<br/>ತನ್ನಂಗದಲ್ಲಿ ಧರಿಸಿರ್ಪ ಲಿಂಗ ಒಂದಲ್ಲದೆ<br/>ಅನ್ಯವನರಿಯದಿರಬೇಕು.<br/>ಆ ಲಿಂಗದಲ್ಲಿ ನೈಷ್ಠಿಕಭಾವ ಇಂಬುಗೊಂಡಿರಬೇಕು.<br/>ಆ ಲಿಂಗವೆ ಪತಿ ತಾನೆ ಸತಿಯೆಂಬ ದೃಢಬುದ್ಧಿ ನಿಶ್ಚಲವಾಗಿರಬೇಕು.<br/>ಹೀಂಗಲ್ಲದೆ,<br/>ತನ್ನ ದೇಹದ ಮೇಲೆ ಇರುತಿರ್ಪ ಲಿಂಗವ ಸಾಮಾನ್ಯವ ಮಾಡಿ,<br/>ಕಂಡ ಕಂಡ ದೇಗುಲದೊಳಗಣ ಕಲ್ಲ<br/>ದೇವರೆಂದು ಭಾವಿಸಿ ಪೂಜಿಸುವ<br/>ಗಾವಿಲ ಮೂಳ  ಹೊಲೆಯರ ಮುಖವ ನೋಡಲಾಗದಯ್ಯ<br/>ಅದೆಂತೆಂದೊಡೆ :ವೀರಶೈವಸಂಗ್ರಹ<br/>``ಇಷ್ಟಲಿಂಗಮವಿಶ್ವಾಸಂ ಸ್ಥಾವರಲಿಂಗೇನ ಪೂಜನಂ |<br/>ಶ್ವಾನಯೋನಿಶತಂ ಗತ್ವಾ ಚಾಂಡಾಲಗೃಹಮಾಚರೇತ್ ||''<br/>ಎಂದುದಾಗಿ,ಇಂತಪ್ಪಂತ್ಯಜರನೇನೆಂಬೆನಯ್ಯಾ ಅಖಂಡೇಶ್ವರಾ.</font>"
}