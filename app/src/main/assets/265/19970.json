{
    "id": "/19970", 
    "vachana": "ಲಿಂಗಭಕ್ತನಾದ ಬಳಿಕ,\nತನ್ನಂಗದಲ್ಲಿ ಧರಿಸಿರ್ಪ ಲಿಂಗ ಒಂದಲ್ಲದೆ\nಅನ್ಯವನರಿಯದಿರಬೇಕು.\nಆ ಲಿಂಗದಲ್ಲಿ ನೈಷ್ಠಿಕಭಾವ ಇಂಬುಗೊಂಡಿರಬೇಕು.\nಆ ಲಿಂಗವೆ ಪತಿ ತಾನೆ ಸತಿಯೆಂಬ ದೃಢಬುದ್ಧಿ ನಿಶ್ಚಲವಾಗಿರಬೇಕು.\nಹೀಂಗಲ್ಲದೆ,\nತನ್ನ ದೇಹದ ಮೇಲೆ ಇರುತಿರ್ಪ ಲಿಂಗವ ಸಾಮಾನ್ಯವ ಮಾಡಿ,\nಕಂಡ ಕಂಡ ದೇಗುಲದೊಳಗಣ ಕಲ್ಲ\nದೇವರೆಂದು ಭಾವಿಸಿ ಪೂಜಿಸುವ\nಗಾವಿಲ \n  ಹೊಲೆಯರ ಮುಖವ ನೋಡಲಾಗದಯ್ಯ\nಅದೆಂತೆಂದೊಡೆ :ವೀರಶೈವಸಂಗ್ರಹ\n``ಇಷ್ಟಲಿಂಗಮವಿಶ್ವಾಸಂ ಸ್ಥಾವರಲಿಂಗೇನ ಪೂಜನಂ |\nಶ್ವಾನಯೋನಿಶತಂ ಗತ್ವಾ ಚಾಂಡಾಲಗೃಹಮಾಚರೇತ್ ||''\nಎಂದುದಾಗಿ,ಇಂತಪ್ಪಂತ್ಯಜರನೇನೆಂಬೆನಯ್ಯಾ ಅಖಂಡೇಶ್ವರಾ.\n"
}