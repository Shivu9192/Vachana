{
    "id": "20371", 
    "vachana": "<font>938<br/>ಖಂಡಿತಭಾವವಳಿದು ಅಖಂಡಬ್ರಹ್ಮದಲ್ಲಿ<br/>ಅವಿರಳ ಸಮರಸದಿಂದಡಗಿದ ಶರಣಂಗೆ<br/>ಜ್ಞಾನಕ್ರಿಯೆಯೆಂಬುದೇನೊ ?<br/>ಧ್ಯಾನಮೌನವೆಂಬುದೇನೊ ?<br/>ನೇಮ ನಿತ್ಯವೆಂಬುದೇನೊ ?<br/>ಜಪತಪವೆಂಬುದೇನೊ ?<br/>ಅರುಹು ಆಚಾರವೆಂಬುದೇನೊ ?<br/>ಕುರುಹು ಪೂಜೆಯೆಂಬುದೇನೊ ?<br/>ಇಂತೀ ಮೇರೆಯುಳ್ಳನ್ನಕ್ಕರ ಭಿನ್ನಫಲಪ್ರಾಪ್ತಿಯಲ್ಲದೆ,<br/>ಮುಂದೆ ಅವಿರಳ  ಸಮರಸ ನಿಜೈಕ್ಯ ನಿರವಯಲ ಪದವಿನ್ನೆಲ್ಲಿಯದೊ ?<br/>ಇದನರಿದು ಇಂತಿವೆಲ್ಲವು ಹಾಳು  ಸಂಕಲ್ಪ,<br/>ವಿಪರೀತ ಭ್ರಾಂತಿ, ಅಜ್ಞಾನವೆಂದು ತಿಳಿದು,<br/>ಇವನೆಲ್ಲವ ವಿಭಾಗಿಸಿ ಕಳೆದು,<br/>ಬಚ್ಚಬರಿಯ ಬಯಲಬ್ರಹ್ಮವೆ ತನ್ನ ನಿಜದ ನಿಲವೆಂದು ತಿಳಿದು,<br/>ದಗ್ಧಪಟನ್ಯಾಯದಂತೆ ದೇಹವಿರ್ದು ನಿರ್ದೇಹಿಯಾಗಿರ್ದನಯ್ಯಾನಿಮ್ಮ ಶರಣ ಅಖಂಡೇಶ್ವರಾ. </font>"
}