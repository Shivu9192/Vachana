{
    "id": "/20371", 
    "vachana": "ಖಂಡಿತಭಾವವಳಿದು ಅಖಂಡಬ್ರಹ್ಮದಲ್ಲಿ\nಅವಿರಳ ಸಮರಸದಿಂದಡಗಿದ ಶರಣಂಗೆ\nಜ್ಞಾನಕ್ರಿಯೆಯೆಂಬುದೇನೊ ?\nಧ್ಯಾನಮೌನವೆಂಬುದೇನೊ ?\nನೇಮ ನಿತ್ಯವೆಂಬುದೇನೊ ?\nಜಪತಪವೆಂಬುದೇನೊ ?\nಅರುಹು ಆಚಾರವೆಂಬುದೇನೊ ?\nಕುರುಹು ಪೂಜೆಯೆಂಬುದೇನೊ ?\nಇಂತೀ ಮೇರೆಯುಳ್ಳನ್ನಕ್ಕರ ಭಿನ್ನಫಲಪ್ರಾಪ್ತಿಯಲ್ಲದೆ,\nಮುಂದೆ \n  ಸಮರಸ ನಿಜೈಕ್ಯ ನಿರವಯಲ ಪದವಿನ್ನೆಲ್ಲಿಯದೊ ?\nಇದನರಿದು ಇಂತಿವೆಲ್ಲವು \n  ಸಂಕಲ್ಪ,\nವಿಪರೀತ ಭ್ರಾಂತಿ, ಅಜ್ಞಾನವೆಂದು ತಿಳಿದು,\nಇವನೆಲ್ಲವ ವಿಭಾಗಿಸಿ ಕಳೆದು,\nಬಚ್ಚಬರಿಯ ಬಯಲಬ್ರಹ್ಮವೆ ತನ್ನ ನಿಜದ ನಿಲವೆಂದು ತಿಳಿದು,\nದಗ್ಧಪಟನ್ಯಾಯದಂತೆ ದೇಹವಿರ್ದು ನಿರ್ದೇಹಿಯಾಗಿರ್ದನಯ್ಯಾನಿಮ್ಮ ಶರಣ ಅಖಂಡೇಶ್ವರಾ. \n"
}