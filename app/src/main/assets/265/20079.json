{
    "id": "/20079", 
    "vachana": "ಶ್ರೀಗುರುವಿನಿಂದಧಿಕರು ಆವ ಲೋಕದೊಳಗಿಲ್ಲವಯ್ಯಾ.\nಶ್ರೀಗುರುವಿನಂತೆ ಪರೋಪಕಾರಿಗಳ ಮತ್ತಾರನೂ ಕಾಣೆನಯ್ಯಾ.\nಅದೆಂತೆಂದೊಡೆ :\nಎನ್ನ \n  ಭಕ್ತರ ಮಾಡಿದನಯ್ಯಾ ಶ್ರೀಗುರು\nಪರಮಶಿವಲಿಂಗಕ್ಕೆ.\nಎನ್ನ ಕಿವಿಗಳ ಭಕ್ತರ ಮಾಡಿದನಯ್ಯಾ ಶ್ರೀಗುರು\nಪರಮಶಿವಲಿಂಗಕ್ಕೆ.\nಎನ್ನ \n  ನಾಲಗೆಗಳ ಭಕ್ತರ ಮಾಡಿದನಯ್ಯಾ ಶ್ರೀಗುರು\nಪರಮಶಿವಲಿಂಗಕ್ಕೆ.\nಎನ್ನ ಕರಚರಣಂಗಳ ಭಕ್ತರ ಮಾಡಿದನಯ್ಯಾ ಶ್ರೀಗುರು\nಪರಮಶಿವಲಿಂಗಕ್ಕೆ.\nಎನ್ನ ತನುಮನಪ್ರಾಣಂಗಳ ಭಕ್ತರ ಮಾಡಿದನಯ್ಯಾ ಶ್ರೀಗುರು\nಪರಮಶಿವಲಿಂಗಕ್ಕೆ.\nಎನ್ನ ಸಕಲಕರಣೇಂದ್ರಿಯಂಗಳ ಭಕ್ತರ ಮಾಡಿದನಯ್ಯ ಶ್ರೀಗುರು\nಪರಮಶಿವಲಿಂಗಕ್ಕೆ.\nಇಂತಿವು ಮೊದಲಾಗಿ ಎನ್ನ ಸರ್ವ\nಅವಯವಂಗಳನೆಲ್ಲ ಸದ್ಭಕ್ತರ ಮಾಡಿ\nಲಿಂಗಾರ್ಪಿತಕ್ಕೆ ಅನುಗೊಳಿಸಿದ ಶ್ರೀಗುರುವಿನ\nಮಹಾಘನ ನಿಲವಿಂಗೆ ನಮೋ ನಮೋ ಎಂಬೆನಯ್ಯಾಅಖಂಡೇಶ್ವರಾ.\n"
}