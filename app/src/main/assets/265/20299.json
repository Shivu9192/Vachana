{
    "id": "20299", 
    "vachana": "<font>866<br/>ಅನುಪಮಲಿಂಗದಲ್ಲಿ ಅಂಗ  ಮನ ಪ್ರಾಣಂಗಳನಡಗಿಸಿ<br/>ಅವಿರಳ ಸಮರಸದಿಂದಿರ್ಪ ಮಹಾಶರಣನ<br/>ಅರುಹಿನ ಪಂಚಮುದ್ರೆಗಳು ಆವುವೆಂದಡೆ :<br/>ಸರ್ವಾಚಾರಸಂಪತ್ತೆಂಬ ಕಂಥೆ, ಅನಾದಿಯೆಂಬ ಕರ್ಪರ,<br/>ಅಖಂಡವೆಂಬ ದಂಡ, ಅಜಾಂಡವೆಂಬ ಕಮಂಡಲು,<br/>ಪರಿಪೂರ್ಣಮಹಾಜ್ಞಾನವೆಂಬ ಭಸ್ಮದಗುಂಡಿಗೆ,<br/>ಇಂತೀ ಅರುಹಿನ ಪಂಚಮುದ್ರೆಗಳ ಅಂತರಂಗದಲ್ಲಿ ಧರಿಸಿ<br/>ಹೊರಗೆ ಬಹಿರಂಗದ ಮೇಲೆ ಮುನ್ನಿನ ಮಾರ್ಗಕ್ರಿಯೆಯಂತೆ<br/>ಪಂಚಮುದ್ರೆಗಳ ಧರಿಸಿಕೊಂಡು,<br/>ಮಾಯಾವಿರಹಿತವೆಂಬ ಹಾವಿಗೆಯ ಮೆಟ್ಟಿಕೊಂಡು,<br/>ಅಂಗ ಮನ ಪ್ರಾಣಂಗಳಲ್ಲಿ<br/>ಕ್ಷಮೆ ದಮೆ  ಶಾಂತಿ ಸೈರಣೆ ಕರುಣ<br/>ಹರ್ಷಾನಂದವ ತುಂಬಿಕೊಂಡು,<br/>ಲೋಕಪಾವನವ ಮಾಡುತ್ತ ಭಕ್ತಿಭಿಜಿಕ್ಷಾಂದೇಹಿಯಾಗಿ ಸುಳಿವ<br/>ಮಹಾಘನ ಪರಮಮಹಾಂತಿನ ಜಂಗಮದಶ್ರೀಪಾದಕ್ಕೆ ನಮೋ ನಮೋ ಎಂಬೆನಯ್ಯಾ ಅಖಂಡೇಶ್ವರಾ.</font>"
}