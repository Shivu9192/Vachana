{
    "id": "20299", 
    "vachana": "ಅನುಪಮಲಿಂಗದಲ್ಲಿ \n  ಮನ ಪ್ರಾಣಂಗಳನಡಗಿಸಿ\nಅವಿರಳ ಸಮರಸದಿಂದಿರ್ಪ ಮಹಾಶರಣನ\nಅರುಹಿನ ಪಂಚಮುದ್ರೆಗಳು ಆವುವೆಂದಡೆ :\nಸರ್ವಾಚಾರಸಂಪತ್ತೆಂಬ ಕಂಥೆ, ಅನಾದಿಯೆಂಬ ಕರ್ಪರ,\nಅಖಂಡವೆಂಬ ದಂಡ, ಅಜಾಂಡವೆಂಬ ಕಮಂಡಲು,\nಪರಿಪೂರ್ಣಮಹಾಜ್ಞಾನವೆಂಬ ಭಸ್ಮದಗುಂಡಿಗೆ,\nಇಂತೀ ಅರುಹಿನ ಪಂಚಮುದ್ರೆಗಳ ಅಂತರಂಗದಲ್ಲಿ ಧರಿಸಿ\nಹೊರಗೆ ಬಹಿರಂಗದ ಮೇಲೆ ಮುನ್ನಿನ ಮಾರ್ಗಕ್ರಿಯೆಯಂತೆ\nಪಂಚಮುದ್ರೆಗಳ ಧರಿಸಿಕೊಂಡು,\nಮಾಯಾವಿರಹಿತವೆಂಬ ಹಾವಿಗೆಯ ಮೆಟ್ಟಿಕೊಂಡು,\nಅಂಗ ಮನ ಪ್ರಾಣಂಗಳಲ್ಲಿ\nಕ್ಷಮೆ \n  ಶಾಂತಿ ಸೈರಣೆ ಕರುಣ\nಹರ್ಷಾನಂದವ ತುಂಬಿಕೊಂಡು,\nಲೋಕಪಾವನವ ಮಾಡುತ್ತ ಭಕ್ತಿಭಿಜಿಕ್ಷಾಂದೇಹಿಯಾಗಿ ಸುಳಿವ\nಮಹಾಘನ ಪರಮಮಹಾಂತಿನ ಜಂಗಮದಶ್ರೀಪಾದಕ್ಕೆ ನಮೋ ನಮೋ ಎಂಬೆನಯ್ಯಾ ಅಖಂಡೇಶ್ವರಾ.\n"
}