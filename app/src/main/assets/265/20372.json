{
    "id": "0372", 
    "vachana": "<font>939<br/>ಅನಂತಸಾಧಕಂಗಳ ಕಲಿತ ಆಯಗಾರನು,<br/>ಅಭ್ಯಾಸಿಗಳಿಗೆ ಸಾಧಕವ ಕಲಿಸುವನಲ್ಲದೆ<br/>ತಾ ಮರಳಿ ಅಭ್ಯಾಸವ ಮಾಡುವನೆ ಅಯ್ಯಾ ?<br/>ಅಖಂಡಪರಿಪೂರ್ಣಬ್ರಹ್ಮವನೊಡಗೂಡಿದ<br/>ಮಹಾಘನ ಪರಮ ಶಿವಶರಣನು,<br/>ಸತ್‍ಕ್ರಿಯವನಾಚರಿಸಿದಡೂ<br/>ಲೋಕೋಪಕಾರವಾಗಿ ಆಚರಿಸುವನಲ್ಲದೆ<br/>ಮರಳಿ ತಾನು ಫಲಪದದ ಮುಕ್ತಿಯ<br/>ಪಡೆವೆನೆಂದು ಆಚರಿಸುವನೆ ಅಯ್ಯಾ ?<br/>ಇದು ಕಾರಣ,<br/>ನಿಮ್ಮ ಶರಣನು ಎಷ್ಟು ಸತ್ಕ್ರಿಯವನಾಚರಿಸಿದಡು<br/>ಘೃತಸೋಂಕಿದ ರಸನೆಯಂತೆ, ಕಾಡಿಗೆ ಹತ್ತಿದ ಆಲಿಯಂತೆ,<br/>ಹುಡಿ ಹತ್ತದ ಗಾಳಿಯಂತೆನಿರ್ಲೆಪನಾಗಿರ್ಪನಯ್ಯಾ ಅಖಂಡೇಶ್ವರಾ. </font>"
}