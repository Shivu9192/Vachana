{
    "id": "20372", 
    "vachana": "ಅನಂತಸಾಧಕಂಗಳ ಕಲಿತ ಆಯಗಾರನು,\nಅಭ್ಯಾಸಿಗಳಿಗೆ ಸಾಧಕವ ಕಲಿಸುವನಲ್ಲದೆ\nತಾ ಮರಳಿ ಅಭ್ಯಾಸವ ಮಾಡುವನೆ ಅಯ್ಯಾ ?\nಅಖಂಡಪರಿಪೂರ್ಣಬ್ರಹ್ಮವನೊಡಗೂಡಿದ\nಮಹಾಘನ ಪರಮ ಶಿವಶರಣನು,\nಸತ್‍ಕ್ರಿಯವನಾಚರಿಸಿದಡೂ\nಲೋಕೋಪಕಾರವಾಗಿ ಆಚರಿಸುವನಲ್ಲದೆ\nಮರಳಿ ತಾನು ಫಲಪದದ ಮುಕ್ತಿಯ\nಪಡೆವೆನೆಂದು ಆಚರಿಸುವನೆ ಅಯ್ಯಾ ?\nಇದು ಕಾರಣ,\nನಿಮ್ಮ ಶರಣನು ಎಷ್ಟು ಸತ್ಕ್ರಿಯವನಾಚರಿಸಿದಡು\nಘೃತಸೋಂಕಿದ ರಸನೆಯಂತೆ, ಕಾಡಿಗೆ ಹತ್ತಿದ ಆಲಿಯಂತೆ,\nಹುಡಿ ಹತ್ತದ ಗಾಳಿಯಂತೆನಿರ್ಲೆಪನಾಗಿರ್ಪನಯ್ಯಾ ಅಖಂಡೇಶ್ವರಾ. \n"
}