{
    "id": "/20142", 
    "vachana": "ನಳಿನಾಸನದಲ್ಲಿ ಕುಳ್ಳಿರ್ದು ಅತ್ತಿತ್ತ ಕಳವಳಿಸದೆ\nತುಳುಕುವ ಇಂದ್ರಿಯಂಗಳ ಬಂಧಿಸಿ,\nಸುಳಿವ ಕರಣಂಗಳ ಬಲಿದು ಒಬ್ಬುಳಿಗೊಳಿಸಿ,\nಉನ್ಮನಿಯ ಮಂಟಪದಲ್ಲಿ ನಿರಂತರ\nಬೆಳಗುವ ಪ್ರಾಣಲಿಂಗದಲ್ಲಿ ಮನಪವನಾಗ್ನಿಗಳೊಂದಾಗಿ,\nಸಾವಿರ ಕಿರಣಸಹಿತ ಒಡೆದುಮೂಡಿದ\nಪ್ರಭಾಕಾಲದ ಸೂರ್ಯನಂತೆ,\nಮಹಾಬೆಳಗಿನ ಪ್ರಭಾಪಟಲದಿಂದೆ\nಥಳಥಳಿಸಿ ಬೆಳಗುವ ಪ್ರಾಣಲಿಂಗವನು\nಕಂಗಳು ತುಂಬಿ ನೋಡಿ, ಮನ ತುಂಬಿ ಸಂತೋಷಿಸಿ,\nಸರ್ವಾಂಗ ಗುಡಿಗಟ್ಟಿ, ಪರಮ \n  ತಲೆದೋರಿ,\nಮಹಾಪರಿಣಾಮದೊಳಗೆ ಓಲಾಡಬಲ್ಲರೆಅದೇ ಪ್ರಾಣಲಿಂಗಸಂಬಂಧ ನೋಡಾ ಅಖಂಡೇಶ್ವರಾ.\n"
}