{
    "id": "19998", 
    "vachana": "<font>565<br/>ಕುಚಿತ್ತವಳಿದು ಸುಚಿತ್ತ ನೆಲೆಗೊಂಡು<br/>ಆಚಾರಲಿಂಗದಲ್ಲಿ ಅವಿರಳ<br/>ಸಮರಸೈಕ್ಯವನರಿಯಬಲ್ಲಡೆ<br/>ಭಕ್ತನೆಂಬೆನು.<br/>ಕುಬುದ್ಧಿಯಳಿದು ಸುಬುದ್ಧಿ ನೆಲೆಗೊಂಡು<br/>ಗುರುಲಿಂಗದಲ್ಲಿ ಅವಿರಳ  ಸಮರಸ್ಯೆಕ್ಯವನರಿಯಬಲ್ಲಡೆ<br/>ಮಹೇಶ್ವರನೆಂಬೆನು.<br/>ಅಹಂಕಾರವಳಿದು ನಿರಹಂಕಾರ ನೆಲೆಗೊಂಡು<br/>ಶಿವಲಿಂಗದಲ್ಲಿ ಅವಿರಳ  ಸಮರಸೈಕ್ಯವನರಿಯಬಲ್ಲಡೆ<br/>ಪ್ರಸಾದಿಯೆಂಬೆನು.<br/>ಕುಮನವಳಿದು ಸುಮನ ನೆಲೆಗೊಂಡು<br/>ಜಂಗಮಲಿಂಗದಲ್ಲಿ ಅವಿರಳ  ಸಮರಸೈಕ್ಯವನರಿಯಬಲ್ಲಡೆ<br/>ಪ್ರಾಣಲಿಂಗಿಯೆಂಬೆನು.<br/>ಅಜ್ಞಾನವಳಿದು ಸುಜ್ಞಾನ ನೆಲೆಗೊಂಡು<br/>ಪ್ರಸಾದಿಲಿಂಗದಲ್ಲಿ ಅವಿರಳ  ಸಮರಸೈಕ್ಯವನರಿಯಬಲ್ಲಡೆ<br/>ಶರಣನೆಂಬೆನು.<br/>ದುರ್ಭಾವವಳಿದು ಸದ್‍ಭಾವ ನೆಲೆಗೊಂಡು<br/>ಮಹಾಲಿಂಗದಲ್ಲಿ ಅವಿರಳ  ಸಮರಸೈಕ್ಯವನರಿಯಬಲ್ಲಡೆ<br/>ನಿಜೈಕ್ಯನೆಂಬೆನು.<br/>ಇಂತೀ ಷಡ್‍ವಿಧಬ್ರಹ್ಮವನೊಡಗೂಡಿದ<br/>ಮಹಾಶರಣನ ಶ್ರೀಪಾದಕ್ಕೆನಮೋ ನಮೋ ಎಂಬೆನಯ್ಯ ಅಖಂಡೇಶ್ವರಾ.</font>"
}