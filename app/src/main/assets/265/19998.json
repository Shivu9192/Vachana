{
    "id": "19998", 
    "vachana": "ಕುಚಿತ್ತವಳಿದು ಸುಚಿತ್ತ ನೆಲೆಗೊಂಡು\nಆಚಾರಲಿಂಗದಲ್ಲಿ ಅವಿರಳ\nಸಮರಸೈಕ್ಯವನರಿಯಬಲ್ಲಡೆ\nಭಕ್ತನೆಂಬೆನು.\nಕುಬುದ್ಧಿಯಳಿದು ಸುಬುದ್ಧಿ ನೆಲೆಗೊಂಡು\nಗುರುಲಿಂಗದಲ್ಲಿ \n  ಸಮರಸ್ಯೆಕ್ಯವನರಿಯಬಲ್ಲಡೆ\nಮಹೇಶ್ವರನೆಂಬೆನು.\nಅಹಂಕಾರವಳಿದು ನಿರಹಂಕಾರ ನೆಲೆಗೊಂಡು\nಶಿವಲಿಂಗದಲ್ಲಿ \n  ಸಮರಸೈಕ್ಯವನರಿಯಬಲ್ಲಡೆ\nಪ್ರಸಾದಿಯೆಂಬೆನು.\nಕುಮನವಳಿದು ಸುಮನ ನೆಲೆಗೊಂಡು\nಜಂಗಮಲಿಂಗದಲ್ಲಿ \n  ಸಮರಸೈಕ್ಯವನರಿಯಬಲ್ಲಡೆ\nಪ್ರಾಣಲಿಂಗಿಯೆಂಬೆನು.\nಅಜ್ಞಾನವಳಿದು ಸುಜ್ಞಾನ ನೆಲೆಗೊಂಡು\nಪ್ರಸಾದಿಲಿಂಗದಲ್ಲಿ \n  ಸಮರಸೈಕ್ಯವನರಿಯಬಲ್ಲಡೆ\nಶರಣನೆಂಬೆನು.\nದುರ್ಭಾವವಳಿದು ಸದ್‍ಭಾವ ನೆಲೆಗೊಂಡು\nಮಹಾಲಿಂಗದಲ್ಲಿ \n  ಸಮರಸೈಕ್ಯವನರಿಯಬಲ್ಲಡೆ\nನಿಜೈಕ್ಯನೆಂಬೆನು.\nಇಂತೀ ಷಡ್‍ವಿಧಬ್ರಹ್ಮವನೊಡಗೂಡಿದ\nಮಹಾಶರಣನ ಶ್ರೀಪಾದಕ್ಕೆನಮೋ ನಮೋ ಎಂಬೆನಯ್ಯ ಅಖಂಡೇಶ್ವರಾ.\n"
}