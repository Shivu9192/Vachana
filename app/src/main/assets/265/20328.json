{
    "id": "20328", 
    "vachana": "<font>895<br/>ಶಿವಶಿವಾ, ಏನೆಂಬೆನಯ್ಯಾ ಶಿವಶರಣರ ಘನವನು !<br/>ಶಿವಶರಣರ ಮಹಿಮೆಯನು, ಶಿವಶರಣರ ಚಾರಿತ್ರವನು,<br/>ಶಿವನೇ ಬಲ್ಲನಲ್ಲದೆ ಉಳಿದವರದನೆಂತು ತಿಳಿವರಯ್ಯಾ ?<br/>ಹೊರಗಣ ಕ್ರಿಯೆಯು ಹಲವು ಪ್ರಕಾರವಾದಡೂ<br/>ಒಳಗೆ ನೀರು ನೀರ  ಕೂಡಿದಂತೆ, ಕ್ಷೀರ  ಕ್ಷೀರವ ಬೆರೆದಂತೆ,<br/>ಮಾರುತಾಂಬರ ಸಂಯೋಗವಾದಂತೆ, ಶಿಖಿಕರ್ಪುರದ ನಿಷ್ಪತ್ತಿಯಂತೆ,<br/>ಸಚ್ಚಿದಾನಂದಪರಬ್ರಹ್ಮವ ಕೂಡಿ<br/>ಬಿಚ್ಚಿ ಬೇರಾಗದಿರ್ಪ ಭವರಹಿತ ಶರಣರೆ<br/>ಕೇವಲಜ್ಞಾನಸ್ವರೂಪರು, ಜೀವನ್ಮುಕ್ತರು.<br/>ಅವರೇ ನಿಮ್ಮ ಶರಣರು,<br/>ಅವರೇ ಮಹಾಜ್ಞಾನಘನವ ನುಂಗಿದಮಹಾಂತರು ನೋಡಾ ಅಖಂಡೇಶ್ವರಾ.</font>"
}