{
    "id": "20200", 
    "vachana": "ನೇತ್ರದ ಸೂತ್ರದಲ್ಲಿ\nಸಕಲ ವಿಸ್ತಾರದ ರೂಪಿರ್ಪುದನಾರೂ ಅರಿಯರಲ್ಲ !\nಅದೆಂತೆಂದೊಡೆ :``ನೇತ್ರದೇವೋ ನ ಚ ಪರಃ''\nಎಂಬ \n  ಸಾಕ್ಷಿಯಾಗಿ ನೇತ್ರವೆ ಶಿವನೆಂದರಿದು,\nಆ ಶಿವನಿರ್ದಲ್ಲಿಯೆ ಕೈಲಾಸ ಮೇರು ಮಂದರವಿರ್ಪುವು.\nಆ ಶಿವನಿರ್ದಲ್ಲಿಯೆ ಸಕಲಪ್ರಮಥಗಣಂಗಳಿರ್ಪರು.\nಆ ಶಿವನಿರ್ದಲ್ಲಿಯೆ ಸಕಲತೀರ್ಥಕ್ಷೇತ್ರಂಗಳಿರ್ಪುವು.\nಆ ಶಿವನಿರ್ದಲ್ಲಿಯೆ ಸಕಲವೇದವೇದಾಂತಗಳಿರ್ಪುವು.\nಆ ಶಿವನಿರ್ದಲ್ಲಿಯೆ \n  ಸಚರಾಚರಂಗಳಿರ್ಪುವು.\nಇಂತೀ ಸಕಲವಿಸ್ತಾರವನೊಳಕೊಂಡನೇತ್ರದ \n  ನೀನೇ ಅಯ್ಯಾ ಅಖಂಡೇಶ್ವರಾ.\n"
}