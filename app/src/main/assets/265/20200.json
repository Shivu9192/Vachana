{
    "id": "20200", 
    "vachana": "<font>767<br/>ನೇತ್ರದ ಸೂತ್ರದಲ್ಲಿ<br/>ಸಕಲ ವಿಸ್ತಾರದ ರೂಪಿರ್ಪುದನಾರೂ ಅರಿಯರಲ್ಲ !<br/>ಅದೆಂತೆಂದೊಡೆ :``ನೇತ್ರದೇವೋ ನ ಚ ಪರಃ''<br/>ಎಂಬ ಶ್ರುತಿ  ಸಾಕ್ಷಿಯಾಗಿ ನೇತ್ರವೆ ಶಿವನೆಂದರಿದು,<br/>ಆ ಶಿವನಿರ್ದಲ್ಲಿಯೆ ಕೈಲಾಸ ಮೇರು ಮಂದರವಿರ್ಪುವು.<br/>ಆ ಶಿವನಿರ್ದಲ್ಲಿಯೆ ಸಕಲಪ್ರಮಥಗಣಂಗಳಿರ್ಪರು.<br/>ಆ ಶಿವನಿರ್ದಲ್ಲಿಯೆ ಸಕಲತೀರ್ಥಕ್ಷೇತ್ರಂಗಳಿರ್ಪುವು.<br/>ಆ ಶಿವನಿರ್ದಲ್ಲಿಯೆ ಸಕಲವೇದವೇದಾಂತಗಳಿರ್ಪುವು.<br/>ಆ ಶಿವನಿರ್ದಲ್ಲಿಯೆ ಸಕಲ  ಸಚರಾಚರಂಗಳಿರ್ಪುವು.<br/>ಇಂತೀ ಸಕಲವಿಸ್ತಾರವನೊಳಕೊಂಡನೇತ್ರದ ನಿಲವು  ನೀನೇ ಅಯ್ಯಾ ಅಖಂಡೇಶ್ವರಾ.</font>"
}