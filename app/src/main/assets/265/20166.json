{
    "id": "20166", 
    "vachana": "<font>733<br/>ಇನ್ನು ಆಸನದ ಭೇದವೆಂತೆಂದೊಡೆ:<br/>ಒಂದು ಹಿಮ್ಮಡದಿಂ ಯೋನಿಸ್ಥಾನವನೊತ್ತಿ ,<br/>ಮತ್ತೊಂದು ಹಿಮ್ಮಡಮಂ ಮೇಢ್ರದ ಮೇಲಿರಿಸಿ,<br/>ಏಕಚಿತ್ತನಾಗಿ ಋಜುಕಾಯನಾಗಿ,<br/>ಭ್ರೂಮಧ್ಯದಲ್ಲಿ ದೃಷ್ಟಿಯುಳ್ಳಾತನಾಗಿಹುದೇ ಸಿದ್ಧಾಸನವೆನಿಸುವುದು.<br/>ಎರಡು ತೊಡೆಗಳ ಮೇಲೆ<br/>ಎರಡು ಪಾದಂಗಳ ಮೇಲುಮುಖವಾಗಿರಿಸಿ,<br/>ಎರಡು ಕರತಳಂಗಳನು ನಡುವೆ ಮೇಲುಮುಖವಾಗಿರಿಸಿ,<br/>ರಾಜದಂತಗಳನಡುವೆ ರಸನಾಗ್ರವನಿಟ್ಟು,<br/>ನಾಸಾಗ್ರದೃಷ್ಟಿಯಿಂದಿಹುದೆ ಪದ್ಮಾಸನವೆನಿಸುವುದು.<br/>ಎರಡು ತೊಡೆ  ಕಿರಿದೊಡೆಗಳ ಸಂದಿಗಳಲ್ಲಿ<br/>ಎರಡು ಪಾದಂಗಳನಿರಿಸಿ,<br/>ಋಜುಕಾಯನಾಗಿಹುದೇ ಸ್ವಸ್ತಿಕಾಸನವೆನಿಸುವುದು.<br/>ಮೇಢ್ರದ ಮೇಲೆ ಎಡದ ಹಿಮ್ಮಡವನಿರಿಸಿ,<br/>ಅದರ ಮೇಲೆ ಬಲದ ಹಿಮ್ಮಡವನಿರಿಸಿ,<br/>ಋಜುಕಾಯನಾಗಿಹುದೆ ಮುಕ್ತಾಸನವೆನಿಸುವುದು.<br/>ಬಲದ ಹಿಮ್ಮಡಮಂ ಎಡದ ಪೆÇರವಾರಿನೊಳಿಟ್ಟು<br/>ಎಡದ ಹಿಮ್ಮಡಮಂ ಬಲದ ಪೆÇರವಾರಿನೊಳಿಟ್ಟು<br/>ಜಾನುಗಳೆರಡನು ಗೋಮುಖಾಕಾರಮಂ ಮಾಳ್ಪುದೇ<br/>ಗೋಮುಖಾಸನವೆನಿಸುವುದು.<br/>ಈ ಸಕಲ  ಆಸನಗಳಿಂದೆ ಯೋಗಮಂ ಸಾಧಿಸುವುದೇಆಸನಯೋಗ ನೋಡಾ ಅಖಂಡೇಶ್ವರಾ.</font>"
}