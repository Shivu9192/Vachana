{
    "id": "/20166", 
    "vachana": "ಇನ್ನು ಆಸನದ ಭೇದವೆಂತೆಂದೊಡೆ:\nಒಂದು ಹಿಮ್ಮಡದಿಂ ಯೋನಿಸ್ಥಾನವನೊತ್ತಿ ,\nಮತ್ತೊಂದು ಹಿಮ್ಮಡಮಂ ಮೇಢ್ರದ ಮೇಲಿರಿಸಿ,\nಏಕಚಿತ್ತನಾಗಿ ಋಜುಕಾಯನಾಗಿ,\nಭ್ರೂಮಧ್ಯದಲ್ಲಿ ದೃಷ್ಟಿಯುಳ್ಳಾತನಾಗಿಹುದೇ ಸಿದ್ಧಾಸನವೆನಿಸುವುದು.\nಎರಡು ತೊಡೆಗಳ ಮೇಲೆ\nಎರಡು ಪಾದಂಗಳ ಮೇಲುಮುಖವಾಗಿರಿಸಿ,\nಎರಡು ಕರತಳಂಗಳನು ನಡುವೆ ಮೇಲುಮುಖವಾಗಿರಿಸಿ,\nರಾಜದಂತಗಳನಡುವೆ ರಸನಾಗ್ರವನಿಟ್ಟು,\nನಾಸಾಗ್ರದೃಷ್ಟಿಯಿಂದಿಹುದೆ ಪದ್ಮಾಸನವೆನಿಸುವುದು.\nಎರಡು \n  ಕಿರಿದೊಡೆಗಳ ಸಂದಿಗಳಲ್ಲಿ\nಎರಡು ಪಾದಂಗಳನಿರಿಸಿ,\nಋಜುಕಾಯನಾಗಿಹುದೇ ಸ್ವಸ್ತಿಕಾಸನವೆನಿಸುವುದು.\nಮೇಢ್ರದ ಮೇಲೆ ಎಡದ ಹಿಮ್ಮಡವನಿರಿಸಿ,\nಅದರ ಮೇಲೆ ಬಲದ ಹಿಮ್ಮಡವನಿರಿಸಿ,\nಋಜುಕಾಯನಾಗಿಹುದೆ ಮುಕ್ತಾಸನವೆನಿಸುವುದು.\nಬಲದ ಹಿಮ್ಮಡಮಂ ಎಡದ ಪೆÇರವಾರಿನೊಳಿಟ್ಟು\nಎಡದ ಹಿಮ್ಮಡಮಂ ಬಲದ ಪೆÇರವಾರಿನೊಳಿಟ್ಟು\nಜಾನುಗಳೆರಡನು ಗೋಮುಖಾಕಾರಮಂ ಮಾಳ್ಪುದೇ\nಗೋಮುಖಾಸನವೆನಿಸುವುದು.\nಈ \n  ಆಸನಗಳಿಂದೆ ಯೋಗಮಂ ಸಾಧಿಸುವುದೇಆಸನಯೋಗ ನೋಡಾ ಅಖಂಡೇಶ್ವರಾ.\n"
}