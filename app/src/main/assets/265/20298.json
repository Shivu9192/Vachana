{
    "id": "20298", 
    "vachana": "<font>865<br/>ಅಂತರಂಗದಲ್ಲಿ ಅರುಹಿನ ಶುದ್ಧಿಯನರಿಯದೆ,<br/>ಬಹಿರಂಗದಲ್ಲಿ ಕಂಥೆ  ಕರ್ಪರ  ದಂಡ ಕಮಂಡಲು<br/>ಭಸ್ಮದಗುಂಡಿಗೆ ಎಂಬ ಪಂಚಮುದ್ರೆಗಳ ಧರಿಸಿ,<br/>ಧರೆಯ ಮಂಡಲದೊಳಗೆ ಚರಿಸುವ<br/>ಅಣ್ಣಗಳ ಕಂಡು ಬೆರಗಾದೆನಯ್ಯಾ.<br/>ಅದೇನು ಕಾರಣವೆಂದೊಡೆ :<br/>ಪುರಜನರ ಮೆಚ್ಚಿಸುವೆನೆಂದು ಜಾತಿಕಾರನು<br/>ಓತು ವೇಷವ ಧರಿಸಿ ಒಡಲ ಹೊರೆವಂತೆ,<br/>ಕೊಡುಕೊಂಬುವ ಭಕ್ತನ ಮೆಚ್ಚಿಸುವೆನೆಂದು<br/>ಮೃಡನ ವೇಷವ ಧರಿಸಿ, ಒಡಲ ಕಕ್ಕುಲತೆಗೆ ತಿರುಗುವ<br/>ಕಡುಪಾತಕ ಜಡಜೀವಿಗಳ ಮುಖವನೋಡಲಾಗದಯ್ಯಾ ಅಖಂಡೇಶ್ವರಾ. </font>"
}