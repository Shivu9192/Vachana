{
    "id": "20298", 
    "vachana": "ಅಂತರಂಗದಲ್ಲಿ ಅರುಹಿನ ಶುದ್ಧಿಯನರಿಯದೆ,\nಬಹಿರಂಗದಲ್ಲಿ \n  \n  ದಂಡ ಕಮಂಡಲು\nಭಸ್ಮದಗುಂಡಿಗೆ ಎಂಬ ಪಂಚಮುದ್ರೆಗಳ ಧರಿಸಿ,\nಧರೆಯ ಮಂಡಲದೊಳಗೆ ಚರಿಸುವ\nಅಣ್ಣಗಳ ಕಂಡು ಬೆರಗಾದೆನಯ್ಯಾ.\nಅದೇನು ಕಾರಣವೆಂದೊಡೆ :\nಪುರಜನರ ಮೆಚ್ಚಿಸುವೆನೆಂದು ಜಾತಿಕಾರನು\nಓತು ವೇಷವ ಧರಿಸಿ ಒಡಲ ಹೊರೆವಂತೆ,\nಕೊಡುಕೊಂಬುವ ಭಕ್ತನ ಮೆಚ್ಚಿಸುವೆನೆಂದು\nಮೃಡನ ವೇಷವ ಧರಿಸಿ, ಒಡಲ ಕಕ್ಕುಲತೆಗೆ ತಿರುಗುವ\nಕಡುಪಾತಕ ಜಡಜೀವಿಗಳ ಮುಖವನೋಡಲಾಗದಯ್ಯಾ ಅಖಂಡೇಶ್ವರಾ. \n"
}