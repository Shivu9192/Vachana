{
    "id": "0341", 
    "vachana": "<font>908<br/>ಮನವೆಂಬ ಒರಳಿಗೆ<br/>ಸಕಲಕರಣಂಗಳೆಂಬ ತಂಡುಲವ ಹಾಕಿ,<br/>ಸುಜ್ಞಾನವೆಂಬ ಒನಕೆಯ ಪಿಡಿದು<br/>ಪರಮಪರಿಣಾಮದೊಳಗೋಲಾಡುತ್ತ ಕುಟ್ಟಿ,<br/>ಅಜ್ಞಾನವೆಂಬ ತೌಡ ಕೇರಿ<br/>ಚಿತ್ಕರಣಂಗಳೆಂಬ ಅಕ್ಕಿಯ ತೆಗೆದುಕೊಂಡು<br/>ಸದ್ಭಾವವೆಂಬ ಭಾಂಡದಲ್ಲಿ ತುಂಬಿ<br/>ಪರಮಾನಂದ ಜಲವೆಂಬ ಎಸರನಿಟ್ಟು,<br/>ತ್ರಿಪುಟಿಯೆಂಬ ಒಲೆಯ ಹೂಡಿ<br/>ಚಿದಗ್ನಿಯೆಂಬ ಬೆಂಕಿಯ ಪುಟವನಿಕ್ಕಿ<br/>ಅರಿಷಡ್ವರ್ಗಗಳೆಂಬ ಸೌದೆಯ ಹೊತ್ತಿಸಿ,<br/>ಮಹಾಜ್ಞಾನವೆಂಬ ಪಾಕವ ಮಾಡಿ<br/>ಪರಿಪೂರ್ಣವೆಂಬ ಪರಿಯಾಣದಲ್ಲಿ ಗಡಣಿಸಿಕೊಂಡು,<br/>ಅಖಂಡಪರಿಪೂರ್ಣ ಮಹಾಘನಲಿಂಗಕ್ಕೆ<br/>ಸಲಿಸಬಲ್ಲಾತನೆ ಶರಣನು.<br/>ಆತನೆ ನಿಜಾನುಭಾವಿ, ಆತನೆ ಲಿಂಗೈಕ್ಯನು.<br/>ಇಂತೀ ಭೇದವನರಿಯದೆ ಮಣ್ಣಪರಿಯಾಣ, ಲೋಹಪಾತ್ರೆಯಲ್ಲಿ<br/>ಮನಬಂದ ಪರಿಯಲ್ಲಿ ಹಾಯ್ಕಿ ಹಾಯ್ಕಿ ಒಟ್ಟಿಸಿಕೊಂಡು<br/>ಬಾಯಿಗೆ ಬಂದಂತೆ ತಿಂಬುವ ಜೀವಗಳ್ಳ ಭವಭಾರಕರಿಗೆಏಕಭಾಜನವೆಲ್ಲಿಯದಯ್ಯಾ ಅಖಂಡೇಶ್ವರಾ.</font>"
}