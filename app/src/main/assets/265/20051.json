{
    "id": "0051", 
    "vachana": "<font>618<br/>ಶಿವನೇ ಗುರುವೆಂದು ತಿಳಿದು<br/>ವಿಶ್ವಾಸಭಾವತುಂಬಿರಬೇಕು ಗುರುವಿನಲ್ಲಿ.<br/>ಶಿವನೇ ಲಿಂಗವೆಂದು ತಿಳಿದು<br/>ವಿಶ್ವಾಸಭಾವತುಂಬಿರಬೇಕು ಲಿಂಗದಲ್ಲಿ.<br/>ಶಿವನೇ ಜಂಗಮವೆಂದು ತಿಳಿದು<br/>ವಿಶ್ವಾಸಭಾವತುಂಬಿರಬೇಕು ಜಂಗಮದಲ್ಲಿ.<br/>ಶಿವನೇ ಪಾದೋದಕಪ್ರಸಾದವೆಂದು ತಿಳಿದು<br/>ವಿಶ್ವಾಸಭಾವತುಂಬಿರಬೇಕು ಪಾದೋದಕಪ್ರಸಾದದಲ್ಲಿ.<br/>ಇಂತಿವರಲ್ಲಿ ವಿಶ್ವಾಸಭಾವವಿಲ್ಲದವಂಗೆ<br/>ಗುರುವಿಲ್ಲ, ಲಿಂಗವಿಲ್ಲ, ಜಂಗಮವಿಲ್ಲ,<br/>ಪಾದೋದಕಪ್ರಸಾದವಿಲ್ಲ.<br/>ಮುಕ್ತಿ ಎಂಬುದು ಮುನ್ನವೇ ಇಲ್ಲ.<br/>ಅವರೆಷ್ಟು ದಿನವಿದ್ದಡೂ ವ್ಯರ್ಥ ಕಾಣಯ್ಯಾ.<br/>ಅದೆಂತೆಂದೊಡೆ :ಶಿವರಹಸ್ಯ-<br/>``ಜೀವಿತಂ ಶಿವಭಕ್ತಾನಾಂ ವರಂ ಪರಂ ಚ ದಿನಾನಿ ಚ |<br/>ಅಜಕಲ್ಪಸಹಸ್ರೇಭ್ಯೋ ಭಕ್ತಿಹೀನಂತು ಶಾಂಕರಿ ||''<br/>ಇದು ಕಾರಣ, ವಿಶ್ವಾಸಹೀನರ ಎನಗೊಮ್ಮೆತೋರದಿರಯ್ಯಾ ಅಖಂಡೇಶ್ವರಾ.</font>"
}