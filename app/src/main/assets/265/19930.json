{
    "id": "/19930", 
    "vachana": "ನುಡಿಯಲಾಗದು ನುಡಿಯಲಾಗದು\nನಯನುಡಿಯಿಲ್ಲದವರೊಡನೆ.\nನುಡಿಯಲಾಗದು ನುಡಿಯಲಾಗದು\nದಯಗುಣವಿಲ್ಲದವರೊಡನೆ.\nನುಡಿಯಲಾಗದು ನುಡಿಯಲಾಗದು\nಭಯಭಕ್ತಿಯಿಲ್ಲದವರೊಡನೆ.\nನುಡಿಯಲಾಗದು ನುಡಿಯಲಾಗದು\nಸ್ವಯಜ್ಞಾನವಿಲ್ಲದವರೊಡನೆ ಶಿವಾನುಭಾವವ !\nಅದೇನು ಕಾರಣವೆಂದೊಡೆ :\nತನ್ನ ಅರುಹಿಂಗೆ ಹಾನಿ, ಮಹಾ \n  ಕೆಡುವುದು.\nಇದು ಕಾರಣ ಕಡುಪಾತಕ ಜಡಜೀವಿಗಳೊಡನೆ\nಲಕ್ಷಕ್ಕೊಮ್ಮೆ ಕೋಟಿಗೊಂದುವೇಳೆಯಾದಡೂನುಡಿಯಲಾಗದಯ್ಯ ಅಖಂಡೇಶ್ವರಾ.\n"
}