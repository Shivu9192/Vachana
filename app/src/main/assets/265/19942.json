{
    "id": "19942", 
    "vachana": "<font>509<br/>ಅಷ್ಟಮೂರ್ತಿಗಳು ದೇವರೆಂಬ<br/>ಭ್ರಷ್ಟಭವಿಗಳ ಮಾತ  ಕೇಳಲಾಗದು.<br/>ಅದೇನು ಕಾರಣವೆಂದೊಡೆ :<br/>ಪೃಥ್ವಿದೇವರಾದಡೆ, ಅಪ್ಪುವಿನ ಪ್ರಳಯದಲ್ಲಿ ಕರಗುವುದೆ ?<br/>ಅಪ್ಪು ದೇವರಾದಡೆ, ಅಗ್ನಿಯ ಪ್ರಳಯದಲ್ಲಿ<br/>ಅರತು ಹೋಗುವುದೆ ?<br/>ಅಗ್ನಿ ದೇವರಾದಡೆ, ವಾಯುವಿನ ಪ್ರಳಯದಲ್ಲಿ<br/>ಆರಿ ಹೋಗುವುದೆ ?<br/>ವಾಯು ದೇವರಾದಡೆ, ಆಕಾಶದ ಪ್ರಳಯದಲ್ಲಿ ಲಯವಪ್ಪುದೆ ?<br/>ಆಕಾಶ ದೇವರಾದಡೆ ಆತ್ಮನಲ್ಲಿ ಅಡಗಿಹೋಗುವುದೆ ?<br/>ಆತ್ಮದೇವರಾದಡೆ, ದ್ವಂದ್ವಕರ್ಮಂಗಳನುಂಡು<br/>ಜನನಮರಣಂಗಳಲ್ಲಿ ಬಂಧನವಡೆವನೆ ?<br/>ಚಂದ್ರಸೂರ್ಯರು ದೇವರಾದಡೆ<br/>ಭವಬಂಧನದಲ್ಲಿ ಸಿಲ್ಕಿ ತೊಳಲಿ ಬಳಲುವರೆ ?<br/>ಇದು ಕಾರಣ ಇಂತೀ ಅಷ್ಟತನುಗಳು<br/>ಎಂತು ದೇವರೆಂಬೆನು ?<br/>ದೇವರದೇವ ಮಹಾದೇವ ಮಹಾಮಹಿಮ<br/>ಎನ್ನೊಡೆಯ ಅಖಂಡೇಶ್ವರ ಒಬ್ಬನೆ ದೇವನಲ್ಲದೆಉಳಿದವರೆಲ್ಲ ಹುಸಿ ಹುಸಿ ಎಂಬೆನು ನೋಡಾ !</font>"
}