{
    "id": "20111", 
    "vachana": "<font>678<br/>ಪ್ರಾಣಲಿಂಗ ಪ್ರಾಣಲಿಂಗವೆಂದು<br/>ಪ್ರಾಣಲಿಂಗನ ನುಡಿಗಡಣವ ಕಲಿತು ನುಡಿವರೆಲ್ಲ<br/>ಪ್ರಾಣಲಿಂಗದ ನೆಲೆಯನರಿಯರು ;<br/>ಪ್ರಾಣಲಿಂಗದ ನಿಲವನರಿಯರು ;<br/>ಪ್ರಾಣಲಿಂಗದ ಹೊಲಬನರಿಯರು;<br/>ಪ್ರಾಣಲಿಂಗದ ಸ್ಥಲವನರಿಯರು ;<br/>ಪ್ರಾಣಲಿಂಗದ ಬೆಳಗನರಿಯರು ;<br/>ಪ್ರಾಣಲಿಂಗದ ಕಳೆಯನರಿಯರು ;<br/>ಪ್ರಾಣಲಿಂಗದ ಘನವನರಿಯರು ;<br/>ಪ್ರಾಣಲಿಂಗದ ಘನವ<br/>ಅನಾದಿ ಸಂಸಿದ್ಧವಾದ ನಿಮ್ಮ ಪ್ರಾಣಲಿಂಗಿಯೆ ಬಲ್ಲನಲ್ಲದೆಉಳಿದ ಪ್ರಪಂಚದೇಹಿಗಳೆತ್ತ ಬಲ್ಲರಯ್ಯಾ ಅಖಂಡೇಶ್ವರಾ.</font>"
}