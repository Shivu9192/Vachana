{
    "id": "0347", 
    "vachana": "<font>914<br/>ಗುರುವಿನೊಡನೆ ಸಹಭೋಜನ ಮಾಡಬೇಕಾದಡೆ,<br/>ಚತುರ್ವಿಧಭಕ್ತಿಯಿಂದೆ ಗುರುವಿನೊಳಗೆ ತನುವಡಗಿರಬೇಕು.<br/>ಲಿಂಗದೊಡನೆ ಸಹಭೋಜನ ಮಾಡಬೇಕಾದಡೆ,<br/>ಸಂಕಲ್ಪ ವಿಕಲ್ಪ ಸೂತಕ  ಪಾತಂಕಗಳಳಿದು<br/>ಲಿಂಗದೊಳಗೆ ಮನವಡಗಿರಬೇಕು.<br/>ಜಂಗಮದೊಡನೆ ಸಹಭೋಜನ ಮಾಡಬೇಕಾದಡೆ,<br/>ಮಜ್ಜನ ಭೋಜನ ಕುಸುಮ  ಗಂಧಾನುಲೇಪನ<br/>ಅನ್ನ ವಸ್ತ್ರ ಮಣಿ ರತ್ನಾಭರಣ ಗೀತ ವಾದ್ಯ ನೃತ್ಯ<br/>ಹಾಸುಮಂಚ ಸ್ತ್ರೀಭೋಗ ಮೊದಲಾದ<br/>ಅನೇಕ ಭಕ್ತಿಯಿಂದೆ ಜಂಗಮಕ್ಕೆ ಧನವ ಸಮರ್ಪಿಸಬೇಕು.<br/>ಇಂತೀ ತ್ರಿವಿಧ  ಭಕ್ತಿಯ ನಿರ್ಣಯವನರಿಯದೆ,<br/>ತನು ಮನ ಧನಂಗಳ ಹಿಂದಿಟ್ಟುಕೊಂಡು<br/>ಮಾತಿನ ಬಣಬೆಯ ಮುಂದಿಟ್ಟುಕೊಂಡು<br/>ನೀತಿಹೀನರು ಸಹಭೋಜನ ಕವಳ ಪ್ರಸಾದವ ಕೊಟ್ಟು ಕೊಂಡಡೆ<br/>ಹುಳುವಿನ ಕೊಂಡದಲ್ಲಿ ಮುಳುಗಿಸಿಬಿಡುವನು ನೋಡಾನಮ್ಮ ಅಖಂಡೇಶ್ವರಾ.</font>"
}