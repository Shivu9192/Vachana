{
    "id": "19954", 
    "vachana": "<font>521<br/>ಅಜಹರಿಸುರರೆಲ್ಲ ಆವ ದೇವನ ಶ್ರೀಚರಣವನರ್ಚಿಸಿ<br/>ಫಲಪದವ ಪಡೆದರು ತಿಳಿದು ನೋಡಿರೋ<br/>ಮಾಯಾವಾದಿಗಳು ನೀವೆಲ್ಲ.<br/>ಮನು ಮುನಿಗಳು ಮರುಳತಾಂಡವರು<br/>ಅಷ್ಟದಿಕ್ಪಾಲಕರೆಲ್ಲ ಆವ ದೇವನ ಶ್ರೀ ಚರಣವನರ್ಚಿಸಿ<br/>ಫಲಪದವ ಪಡೆದರು ತಿಳಿದು ನೋಡಿರೋ<br/>ಮಾಯಾವಾದಿಗಳು ನೀವೆಲ್ಲ.<br/>ಕಾಲ ಕಾಮ ದP್ಷದಿಗಳು ಆವ ದೇವನಿಂದ ಅಳಿದು ಹೋದರು<br/>ತಿಳಿದು ನೋಡಿರೊ ಮಾಯಾವಾದಿಗಳು ನೀವೆಲ್ಲ.<br/>ವೇದ ಶಾಸ್ತ್ರ ಆಗಮ ಪುರಾಣ ಶ್ರುತಿ  ಸ್ಮೃತಿಗಳೆಲ್ಲ<br/>ಆವ ದೇವನ ಹೊಗಳುತಿರ್ಪುವು ಹೇಳಿರೋ<br/>ಮಾಯಾವಾದಿಗಳು ನೀವೆಲ್ಲ.<br/>ಇಂತೀ ಭೇದವ ಕೇಳಿ ಕಂಡು ತಿಳಿದು ನಂಬಲರಿಯದೆ<br/>ದಿಂಡೆಯ ಮತದ ಡಂಬಕ ಮೂಳ  ಹೊಲೆಯರಂತಿರಲಿ.<br/>ಕಾಕು ದೈವದ ಗಂಡ ಲೋಕಪತಿ ಏಕೋದೇವ<br/>ನಮ್ಮ ಅಖಂಡೇಶ್ವರನಲ್ಲದೆ ಅನ್ಯದೈವವಿಲ್ಲವೆಂದುಮುಂಡಿಗೆಯನಿಕ್ಕಿ ಹೊಯ್ವೆನು ಡಂಗುರವ ಮೂಜಗವರಿವಂತೆ. </font>"
}