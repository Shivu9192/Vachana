{
    "id": "9974", 
    "vachana": "<font>541<br/>ಅನಂತಕೋಟಿ ಹೀನ ಭವಿಜನ್ಮವ ನೀಗಿ ಶಿವಜನ್ಮಕ್ಕೆ ಬಂದು,<br/>ಶ್ರೀಗುರುಕಾರುಣ್ಯವ ಪಡೆದು ಪರಮ ಪವಿತ್ರಕಾಯನೆನಿಸಿ,<br/>ಶಿವಭಕ್ತನಾದ ಬಳಿಕ ಮರಳಿ ಭವಿಸಂಗವ ಮಾಡಲಾಗದು.<br/>ಅದೇನು ಕಾರಣವೆಂದೊಡೆ :<br/>ಹಿಂದಣ ಕ್ರಿಮಿ ಕೀಟಕ  ಸುನಿ  ಸೂಕರಜನ್ಮ ಬಪ್ಪುದಾಗಿ<br/>ಮುಂದೆ ಎಚ್ಚರದಲ್ಲಿ ನಡೆಯಬೇಕು.<br/>ಎಚ್ಚರದಪ್ಪಿ ಅರುಹುಮರಹಿನಿಂದೆ<br/>ಭವಿಸಂಗವ ಮಾಡುವ ಭಕ್ತನ ವಿಧಿ  ಎಂತಾಯಿತ್ತೆಂದಡೆ :<br/>ದೇವರಿಗೆಂದು ನೇಮಿಸಿ ಮಾಡಿಸಿದ ಮೀಸಲೋಗರವಶ್ವಾನ ಮುಟ್ಟಿದಂತಾಯಿತ್ತಯ್ಯ ಅಖಂಡೇಶ್ವರಾ.</font>"
}