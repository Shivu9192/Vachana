{
    "id": "20292", 
    "vachana": "<font>859<br/>ತಾಮಸಗುಣಂಗಳಲ್ಲಿ ಬಿದ್ದು,<br/>ತ್ವರಿತದ ವಿಷಯದಲ್ಲಿ ಹರಿದಾಡಿ,<br/>ಭವಜಾಲದಲ್ಲಿ ಸತ್ತು ಹುಟ್ಟುವಾತ<br/>ಗುರುಸ್ಥಲಕ್ಕೆ ಸಲ್ಲ, ಚರಸ್ಥಲಕ್ಕೆ ಸಲ್ಲ, ಪರಸ್ಥಲಕ್ಕೆ ಸಲ್ಲ.<br/>ಗುರುಸ್ಥಲವೆಂದಡೆ ಘನಲಿಂಗಸ್ಥಲವು.<br/>ಚರಸ್ಥಲವೆಂದಡೆ ಅತೀತಸ್ಥಲವು.<br/>ಪರಸ್ಥಲವೆಂದಡೆ ವಿರಕ್ತಿಸ್ಥಲವು.<br/>ಇಂತೀ ತ್ರಿವಿಧಸ್ಥಲದ ನಿರ್ಣಯವ ಬಲ್ಲಾತನೆ<br/>ಗುರುಸ್ಥಲಕ್ಕೆ ಯೋಗ್ಯನೆಂಬೆನು ;<br/>ಚರಸ್ಥಲಕ್ಕೆ ಯೋಗ್ಯನೆಂಬೆನು ;<br/>ಪರಸ್ಥಲಕ್ಕೆ ಯೋಗ್ಯನೆಂಬೆನು.<br/>ಇಂತೀ ತ್ರಿವಿಧನಿರ್ಣಯವನರಿಯದೆ<br/>ತ್ರಿವಿಧಮಲದಲ್ಲಿ ಭಂಗಿತರಾದವರ<br/>ಎನಗೊಮ್ಮೆ ತೋರದಿರಯ್ಯಾಅಖಂಡೇಶ್ವರಾ ನಿಮ್ಮ ಧರ್ಮ.</font>"
}