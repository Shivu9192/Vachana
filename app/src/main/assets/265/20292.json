{
    "id": "/20292", 
    "vachana": "ತಾಮಸಗುಣಂಗಳಲ್ಲಿ ಬಿದ್ದು,\nತ್ವರಿತದ ವಿಷಯದಲ್ಲಿ ಹರಿದಾಡಿ,\nಭವಜಾಲದಲ್ಲಿ ಸತ್ತು ಹುಟ್ಟುವಾತ\nಗುರುಸ್ಥಲಕ್ಕೆ ಸಲ್ಲ, ಚರಸ್ಥಲಕ್ಕೆ ಸಲ್ಲ, ಪರಸ್ಥಲಕ್ಕೆ ಸಲ್ಲ.\nಗುರುಸ್ಥಲವೆಂದಡೆ ಘನಲಿಂಗಸ್ಥಲವು.\nಚರಸ್ಥಲವೆಂದಡೆ ಅತೀತಸ್ಥಲವು.\nಪರಸ್ಥಲವೆಂದಡೆ ವಿರಕ್ತಿಸ್ಥಲವು.\nಇಂತೀ ತ್ರಿವಿಧಸ್ಥಲದ ನಿರ್ಣಯವ ಬಲ್ಲಾತನೆ\nಗುರುಸ್ಥಲಕ್ಕೆ ಯೋಗ್ಯನೆಂಬೆನು ;\nಚರಸ್ಥಲಕ್ಕೆ ಯೋಗ್ಯನೆಂಬೆನು ;\nಪರಸ್ಥಲಕ್ಕೆ ಯೋಗ್ಯನೆಂಬೆನು.\nಇಂತೀ ತ್ರಿವಿಧನಿರ್ಣಯವನರಿಯದೆ\nತ್ರಿವಿಧಮಲದಲ್ಲಿ ಭಂಗಿತರಾದವರ\nಎನಗೊಮ್ಮೆ ತೋರದಿರಯ್ಯಾಅಖಂಡೇಶ್ವರಾ ನಿಮ್ಮ ಧರ್ಮ.\n"
}