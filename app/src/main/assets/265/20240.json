{
    "id": "20240", 
    "vachana": "ಶ್ರೇಷ್ಠ ಶ್ರೀಗುರುಸ್ವಾಮಿ\nಇಷ್ಟಲಿಂಗವೆ ನಿನ್ನ ಪ್ರಾಣವೆಂದು ನಿರೂಪಿಸಿದನು.\nಆ ನಿರೂಪವನು ಮಹಾಪ್ರಸಾದವೆಂದು ಕೈಕೊಂಡು\nಇಷ್ಟಲಿಂಗದಲ್ಲಿ ನಿಷ್ಠೆ ನಿಬ್ಬೆರಗಾಗಿ ಆಚರಿಸುವಲ್ಲಿ\nಆ ಇಷ್ಟಲಿಂಗದ ಗೋಳಕವು\nತನ್ನ ಹಸ್ತದಿಂದಾದಡು ಪರಹಸ್ತದಿಂದಾದಡು ಕಿತ್ತುಬಂದಡೆ,\nಸಂದೇಹಗೊಳಲಾಗದು.\nಮರಳಿ ಮುನ್ನಿನಂತೆ ಧರಿಸಿಕೊಂಬುವುದು.\nಇದು ನಿರಾಳದ ಅಚ್ಚು, ವೀರಶೈವದ ಗಚ್ಚು,\nಪುರಾತನರ ಮಚ್ಚು, ಸರ್ವಗಣಂಗಳಿಗೆ ಸಮ್ಮತ.\nಅದೆಂತೆಂದೊಡೆ ;\n``ವಿಯೋಗೇ ಶಿವಭಕ್ತಶ್ಚ ಶಂಕಾ ವೀರಶೈವಿನಾಂ |\nಪುನರ್ಬಂಧಂ ತಥಾ ಕೃತ್ವಾ ತಲ್ಲಿಂಗಂ ಧಾರಯೇತ್ ಸುಧೀಃ ||\nಹಸ್ತೇನ ಲಿಂಗಮುತ್ಪಾತಂ ಪುನರ್ಬಂಧೇನ ಧಾರಯೇತ್ |\nಸಂದೇಹೋ \n  ವೀರಾಣಾಮಿತ್ಯಾಹ ಪರಮೇಶ್ವರಃ ||''\n-ಭೀಮಾಗದಲ್ಲಿ ಪರಮೇಶ್ವರನ ವಾಕ್ಯ.\nಇಂತಪ್ಪ ಶಿವನ ವಾಕ್ಯವನು ಮೀರಿ\nಸಂದೇಹಗೊಂಡು ಸಾಯಬೇಕೆಂಬ ಸೂತಕಮನದ\nಪಾತಕ ಹೊಲೆಯರ ಮುಖವ ನೋಡಲಾಗದಯ್ಯಅಖಂಡೇಶ್ವರಾ. \n"
}