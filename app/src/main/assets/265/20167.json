{
    "id": "/20167", 
    "vachana": "ಇನ್ನು ಪ್ರಾಣಾಯಾಮದ ಲಕ್ಷಣವೆಂತೆಂದೊಡೆ :\nಪ್ರಾಕೃತಪ್ರಾಣಾಯಾಮವೆಂದು, ವೈಕೃತಪ್ರಾಣಾಯಾಮವೆಂದು,\nಆ ಎರಡರಿಂ ಪೆÇರತಾದ ಕೇವಲ ಕುಂಭಕವೆಂದು,\nಮೂರು ಪ್ರಕಾರವಾಗಿರ್ಪುದದೆಂತೆನೆ :\nದಿನವೊಂದಕ್ಕೆ ಇಪ್ಪತ್ತೊಂದು ಸಾವಿರದ ಆರುನೂರು\nಹಂಸ ಹಂಸವೆಂದುಚ್ಚರಿಸುವ\nಅಹಂಕಾರಾತ್ಮಕವಾದ ಜೀವಜಪವೇ\nಪ್ರಾಕೃತ ಪ್ರಾಣಾಯಾಮವೆನಿಸುವುದು.\nಮತ್ತಾ ಜೀವಜಪವನು ಗೂರೂಪದೇಶದಿಂದೆ ಲೋಪವಮಾಡಿ\nಸೋಹಂ \n  ಎಂಬ ಮಂತ್ರಸಂಸ್ಕಾರದಿಂದುಚ್ಚರಿಸುವುದೆ\nವೈಕೃತಪ್ರಾಣಾಯಾಮವೆನಿಸುವುದು.\nಆ ವೈಕೃತಪ್ರಾಣಾಯಾಮವೆ\nಇನ್ನೊಂದು ಪ್ರಕಾರವಾಗಿ ಪೇಳಲ್ಪಡುವುದದೆಂತೆನೆ :\nಕನಿಷ್ಠೆ ಅನಾಮಿಕೆಗಳಿಂದೆ ಈಡನಾಡಿಯಂ ಬಲಿದು,\nಪಿಂಗಳನಾಡಿಯಿಂದೆ ದೇಹಾಂತರ್ಗತ ವಾಯುಮಂ\nಅಕಾರೋಚ್ಚರಣದಿಂ ಪನ್ನೆರಡು \n  ರಚಿಸಿ,\nಮತ್ತೆ ಪಿಂಗಳನಾಡಿಯಂ ಅಂಗುಷ್ಠದಿಂ ಬಲಿದು,\nಈಡಾನಾಡಿಯಿಂದೆ ಪನ್ನೆರಡು \n  ಉಕಾರೋಚ್ಚರಣದಿಂ ಪೂರಿಸಿ,\nನಾಭಿ ಹೃದಯ ಕಂಠವೆಂಬ ತ್ರಿಸ್ಥಾನದೊಳೊಂದರಲ್ಲಿ\nಪನ್ನೆರಡು \n  ಮಕಾರೋಚ್ಚರಣದಿಂ ತುಂಬಿಪುದೆ\nಕನಿಷ್ಠಪ್ರಾಣಾಯಾಮವೆನಿಸುವುದು.\nಅದೆಂತೆಂದೊಡೆ :\nಶೀಘ್ರವಲ್ಲದೆ ವಿಳಂಬವಲ್ಲದೆ ಜಾನುಪ್ರದಕ್ಷಿಣಮಂ ಮಾಡಿ,\nಅಂಗುಲಿಸ್ಫೋಟನಮಂ ಮಾಡಿದರೆ ಒಂದು \n  ಎನಿಸುವುದು.\nಇಂತಹ \n  ಪನ್ನೆರಡು ಆದರೆ ಕನಿಷ್ಠವೆನಿಸುವುದು.\nಮತ್ತಾ \n  ಇಪ್ಪತ್ತು ನಾಲ್ಕಾದರೆ ಮಧ್ಯಮವೆನಿಸುವುದು.\nಬಳಿಕಾ \n  ಮೂವತ್ತಾರಾದರೆ ಉತ್ತಮವೆನಿಸುವುದು.\nಇಂತೀ ಮೂವತ್ತಾರು ಮಾತ್ರೆಗಳು\nಮಂತ್ರ ಸ್ಮರಣೆ ಧ್ಯಾನ ಸಹಿತಮಾಗಿ ಮಾಳ್ಪುದೆ\nಪ್ರಾಣಾಯಾಮದಲ್ಲಿ ಉತ್ತಮ ಪ್ರಾಣಾಯಾಮವೆನಿಸುವುದು.\nಇನ್ನು ಕೇವಲ ಕುಂಭಕವೆಂತೆನೆ :\nವಾಮಭಾಗದ ಈಡಾನಾಡಿಯೇ ಚಂದ್ರನಾಡಿಯೆಂದು\nಯಮುನಾನದಿ ಎಂದು ಪೇಳಲ್ಪಡುವುದು.\nದಕ್ಷಿಣಭಾಗದ ಪಿಂಗಳನಾಡಿಯೇ ಸೂರ್ಯನಾಡಿಯೆಂದು\nಗಂಗಾನದಿಯೆಂದು ಪೇಳಲ್ಪಡುವುದು.\nಸುಷುಮ್ನೆಯೆಂಬ ಮಧ್ಯನಾಡಿಯೇ ಅಗ್ನಿಯೆಂದು\nಸರಸ್ವತಿನದಿಯೆಂದು ಪೇಳಲ್ಪಡುವುದಾಗಿ,\nಆ ನದಿತ್ರಯಂಗಳ ಸಂಬಂಧದಿಂ ತ್ರಿವೇಣಿಯೆಂಬ ಯೋಗಸ್ಥಲಕೆ\nತ್ರಿಕೂಟವೆಂದು, ಮಧ್ಯಹೃದಯವೆಂದು, ಕಾಶಿಕ್ಷೇತ್ರವೆಂದು,\nಕೂರ್ಚವೆಂದು ಆಜ್ಞಾಚಕ್ರವೆಂದು, ಪರ್ಯಾಯ ನಾಮಂಗಳನುಳ್ಳ\nಶಿವಧ್ಯಾನಕ್ಕೆ ರಹಸ್ಯವಾದ ಭ್ರೂಮಧ್ಯಸ್ಥಾನದಲ್ಲಿ\nಮನೋಮಾರುತಂಗಳನೈದಿಸಿ ಯೋಗಮಂ ಸಾಧಿಸಲ್ತಕ್ಕುದೇಪ್ರಾಣಾಯಾಮಾಭ್ಯಾಸ ನೋಡಾ ಅಖಂಡೇಶ್ವರಾ.\n"
}