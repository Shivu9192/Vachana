{
    "id": "/19839", 
    "vachana": "ಶಿವಶಿವಾ, ನೀವೆನ್ನ ನಡೆಯೊಳಗೆ ನಡೆರೂಪವಾಗಿರ್ದು\nನಡೆಪರುಷವ ಕರುಣಿಸಯ್ಯ ದೇವ.\nಎನ್ನ ನುಡಿಯೊಳಗೆ ನುಡಿರೂಪಾಗಿರ್ದು\nನುಡಿಪರುಷವ ಕರುಣಿಸಯ್ಯ ದೇವ.\nಎನ್ನ ನೋಟದೊಳಗೆ ನೋಟರೂಪಾಗಿರ್ದು\nನೋಟಪರುಷವ ಕರುಣಿಸಯ್ಯ ದೇವ.\nಎನ್ನ ಹಸ್ತದೊಳಗೆ ಹಸ್ತರೂಪಾಗಿರ್ದು\nಹಸ್ತಪರುಷವ ಕರುಣಿಸಯ್ಯ ದೇವ.\nಎನ್ನ ಮನದೊಳಗೆ ಮನರೂಪಾಗಿರ್ದು\nಮನಪರುಷವ ಕರುಣಿಸಯ್ಯ ದೇವ.\nಎನ್ನ ಭಾವದೊಳಗೆ ಭಾವರೂಪಾಗಿರ್ದುಭಾವಪರುಷವ ಕರುಣಿಸಯ್ಯ ದೇವಾ ಅಖಂಡೇಶ್ವರಾ.\n"
}