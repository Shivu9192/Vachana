{
    "id": "/19945", 
    "vachana": "ಸರ್ವಗತ ಶಿವನೆಂದು ಹೇಳುವ\nಮರುಳು ಮಾನವರ \n  ಕೇಳಲಾಗದು.\nಅದೆಂತೆಂದೊಡೆ :\nಸರ್ವಜೀವರುಗಳಂತೆ\nವನಿತಾದಿ ವಿಷಯಪ್ರಪಂಚಿನಲ್ಲಿ ಮಗ್ನವಾಗಿರ್ಪನೆ ಶಿವನು ?\nಸರ್ವಜೀವರುಗಳಂತೆ\nತಾಪತ್ರಯಾಗ್ನಿಯಲ್ಲಿ ನೊಂದು ಬೆಂದು \n  ಕುಂದುವನೆ ಶಿವನು ?\nಸರ್ವಜೀವರುಗಳಂತೆ\nಪುಣ್ಯಪಾಪ ಸುಖದುಃಖ ಸ್ವರ್ಗನರಕಂಗಳೆಂಬ\nದ್ವಂದ್ವಕರ್ಮಂಗಳ ಹೊದ್ದಿರ್ಪನೆ ಶಿವನು ?\nಸರ್ವಜೀವರುಗಳಂತೆ\nಉತ್ಪತ್ತಿ ಸ್ಥಿತಿ ಪ್ರಳಯಂಗಳೆಂಬ \n  ಬಂಧನಗಳಲ್ಲಿ ಸಿಲ್ಕಿ\nಹೊದಕುಳಿಗೊಂಬನೆ ಶಿವನು ?\nಇಂತೀ ಭೇದವನರಿಯದೆ ಸರ್ವಗತ ಶಿವನೆಂದು ನುಡಿದ\nಕಡುಪಾತಕ ಜಡಜೀವಿಗಳ ಎನಗೊಮ್ಮೆತೋರದಿರಯ್ಯ ಅಖಂಡೇಶ್ವರಾ.\n"
}