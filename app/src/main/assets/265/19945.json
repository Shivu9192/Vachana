{
    "id": "19945", 
    "vachana": "<font>512<br/>ಸರ್ವಗತ ಶಿವನೆಂದು ಹೇಳುವ<br/>ಮರುಳು ಮಾನವರ ಮಾತ  ಕೇಳಲಾಗದು.<br/>ಅದೆಂತೆಂದೊಡೆ :<br/>ಸರ್ವಜೀವರುಗಳಂತೆ<br/>ವನಿತಾದಿ ವಿಷಯಪ್ರಪಂಚಿನಲ್ಲಿ ಮಗ್ನವಾಗಿರ್ಪನೆ ಶಿವನು ?<br/>ಸರ್ವಜೀವರುಗಳಂತೆ<br/>ತಾಪತ್ರಯಾಗ್ನಿಯಲ್ಲಿ ನೊಂದು ಬೆಂದು ಕಂದಿ  ಕುಂದುವನೆ ಶಿವನು ?<br/>ಸರ್ವಜೀವರುಗಳಂತೆ<br/>ಪುಣ್ಯಪಾಪ ಸುಖದುಃಖ ಸ್ವರ್ಗನರಕಂಗಳೆಂಬ<br/>ದ್ವಂದ್ವಕರ್ಮಂಗಳ ಹೊದ್ದಿರ್ಪನೆ ಶಿವನು ?<br/>ಸರ್ವಜೀವರುಗಳಂತೆ<br/>ಉತ್ಪತ್ತಿ ಸ್ಥಿತಿ ಪ್ರಳಯಂಗಳೆಂಬ ಕಷ್ಟ  ಬಂಧನಗಳಲ್ಲಿ ಸಿಲ್ಕಿ<br/>ಹೊದಕುಳಿಗೊಂಬನೆ ಶಿವನು ?<br/>ಇಂತೀ ಭೇದವನರಿಯದೆ ಸರ್ವಗತ ಶಿವನೆಂದು ನುಡಿದ<br/>ಕಡುಪಾತಕ ಜಡಜೀವಿಗಳ ಎನಗೊಮ್ಮೆತೋರದಿರಯ್ಯ ಅಖಂಡೇಶ್ವರಾ.</font>"
}