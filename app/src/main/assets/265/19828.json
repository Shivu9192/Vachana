{
    "id": "9828", 
    "vachana": "<font>395<br/>ಸ್ವರ್ಗಕ್ಕೆ ಏಳು ಸೋಪಾನವಿರ್ಪುದನು ಆರೂ ಅರಿಯರಲ್ಲ !<br/>ಅದು ಹೇಗೆಂದೊಡೆ :<br/>ಜಂಗಮವ ಕಾಣುತ್ತ ಸದ್‍ಭಕ್ತನು ಕುಳಿತಾಸನವ ಬಿಟ್ಟು<br/>ಇದಿರೆದ್ದು ನಡೆವುದೇ ಒಂದನೆಯ ಸೋಪಾನ.<br/>ಮನಕರಗಿ ತನು ಉಬ್ಬಿ ಕಂಗಳಲ್ಲಿ ಪರಿಣಾಮಜಲವುಕ್ಕಿ<br/>ಅವರ ಚರಣಕಮಲದ ಮೇಲೆ ಸುರಿವಂತೆ<br/>ಸಾಷ್ಟಾಂಗದಿಂದೆ ನಮಸ್ಕರಿಸುವುದೇ ಎರಡನೆಯ ಸೋಪಾನ.<br/>ಆ ಜಂಗಮವ ತನ್ನ ಮಠಕ್ಕೆ ಬಿಜಯಂಗೈಸಿ<br/>ಉನ್ನತಾಸನದ ಗದ್ದುಗೆಯ ಮೇಲೆ ಕುಳ್ಳಿರಿಸಿ<br/>ಪಾದಪ್ರP್ಷಲನವ ಮಾಡುವುದೇ ಮೂರನೆಯ ಸೋಪಾನ.<br/>ಆ ಜಂಗಮದೇವರ ಅಷ್ಟವಿಧಾರ್ಚನೆ  -<br/>ಷೋಡಶೋಪಚಾರಗಳಿಂದರ್ಚಿಸಿ,<br/>ಪಾದಿತೀರ್ಥವ ಕೊಂಬುವುದೇ ನಾಲ್ಕನೆಯ ಸೋಪಾನ.<br/>ಆ ಜಂಗಮಕ್ಕೆ ಮೃಷ್ಟಾನ್ನಪಾನಂಗಳಿಂದೆ<br/>ತೃಪ್ತಿಪಡಿಸುವುದೇ ಐದನೆಯ ಸೋಪಾನ.<br/>ಆ ಜಂಗಮದ ಒಕ್ಕುಮಿಕ್ಕಪ್ರಸಾದವ ಕೊಂಬುವುದೇ<br/>ಆರನೆಯ ಸೋಪಾನ.<br/>ಆ ಜಂಗಮದಲ್ಲಿ ಅನುಭಾವವ ಬೆಸಗೊಂಬುವುದೇ<br/>ಏಳನೆಯ ಸೋಪಾನ.<br/>ಇಂತೀ ಸಪ್ತಸೋಪಾನಂಗಳ ಬಲ್ಲ ಸದ್ಭಕ್ತಂಗೆ<br/>ಕೈಲಾಸ ಕರತಾಳಮಳಕವಲ್ಲದೆ<br/>ತನುವ ಸವೆಸದೆ, ಮನವ ದಂಡಿಸದೆ,<br/>ಧನವ ಸಮರ್ಪಿಸದೆ,<br/>ಮಿಥ್ಯಾಸಂಸಾರದಲ್ಲಿ ಸಿಲ್ಕಿ ಹೊತ್ತುಗಳೆದು<br/>ಹೊಡೆದಾಡಿ ಸತ್ತು ಹೋಗುವವ್ಯರ್ಥಜೀವಿಗಳಿಗೆ ಇನ್ನೆತ್ತಣ ಕೈಲಾಸವಯ್ಯ ಅಖಂಡೇಶ್ವರಾ ?</font>"
}