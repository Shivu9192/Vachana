{
    "id": "19994", 
    "vachana": "ಇಂದು ಎನ್ನ ಮನೆಯಲ್ಲಿ ದೇವರಹಬ್ಬ\nಘನವಾಯಿತ್ತು.\nನಿಮಗೆ ಹೋಗಲು ಎಡೆಯಿಲ್ಲ.\nಹೋಗಿರೆಲೆ \n  ಕಾಮ ಮಾಯಾದಿಗಳಿರಾ.\nಮುಂಬಾಗಿಲಲ್ಲಿ ಕಾಲಾಂತಕನೆಂಬ ದೇವರ ಕುಳ್ಳಿರಿಸಿ\nಪೂಜಿಸುತಿರ್ಪರು ಎಮ್ಮವರು.\nಹಿಂಬಾಗಿಲಲ್ಲಿ ಕಾಮಾಂತಕನೆಂಬ ದೇವರ ಕುಳ್ಳಿರಿಸಿ\nಪೂಜಿಸುತಿರ್ಪರು ಎಮ್ಮವರು.\nಮೇಲು ಮನೆಯಲ್ಲಿ ಮಾಯಾಕೋಳಾಹಳನೆಂಬ\nದೇವರ ಕುಳ್ಳಿರಿಸಿ ಪೂಜಿಸುತಿರ್ಪರು ಎಮ್ಮವರು.\nಇಂತಿದನರಿಯದೆ ನೀವು ನಿಮ್ಮ ಹಳೆಯ ವಿಶ್ವಾಸದಿಂದ\nನಮ್ಮ ಮನೆಯತ್ತ ಸುಳಿದಿರಾದಡೆ\nನಮ್ಮಾಳ್ದ ಅಖಂಡೇಶ್ವರ ಕಂಡರೆ ಸೀಳಿ ಬಿಸಾಟುವನು.ಹೋಗಿರಲೆ ನಿಮ್ಮ ಬಾಳುವೆಯ ಉಳುಹಿಸಿಕೊಂಡು.\n"
}