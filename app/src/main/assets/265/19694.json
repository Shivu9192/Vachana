{
    "id": "/19694", 
    "vachana": "ವಿಷಯವೆಂಬ ಕಾಳಗಿಚ್ಚಿನ ಜ್ವಾಲೆಯಲ್ಲಿ\nಈರೇಳುಲೋಕವೆಲ್ಲ ಹತವಾಗುತಿರ್ಪುದು ನೋಡಾ !\nಅದೆಂತೆಂದೊಡೆ :\nಕುಂಡಲಿಯೆಂಬ ಮಾಯಾಸರ್ಪನು\nತನ್ನ ಬಾಲವ ಬ್ರಹ್ಮರಂಧ್ರಕ್ಕೇರಿಸಿ,\nನಾಭಿಚಕ್ರವ ಸುತ್ತಿಕೊಂಡು,\nಅಧೋಮುಖವಾಗಿ ಇಂದ್ರಿಯವಿಷವ ಕಾರುತಿಪ್ಪುದು ನೋಡಾ !\nಆ ವಿಷದ \n  ತಲೆಗೇರಿದಲ್ಲಿ\nಅಸಿಯಜವ್ವನೆಯರ ಸಂಗಸುಖ ಬಹುಸವಿಯೆಂದು\nತಲೆದೂಗುತ್ತಿಪ್ಪುದು ನೋಡಾ \n  ಪ್ರಾಣಿಗಳು.\nಇದು ಪಶುಪತಿಯುಮಾಡಿದ\nಮಾಯದ ವಿಧಿಯೆಂದು ತಿಳಿಯದೆಹಸಗೆಟ್ಟುಹೋಯಿತ್ತು ನೋಡಾ ಮೂಜಗವೆಲ್ಲ ಅಖಂಡೇಶ್ವರಾ.\n"
}