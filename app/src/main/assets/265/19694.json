{
    "id": "19694", 
    "vachana": "<font>260<br/>ವಿಷಯವೆಂಬ ಕಾಳಗಿಚ್ಚಿನ ಜ್ವಾಲೆಯಲ್ಲಿ<br/>ಈರೇಳುಲೋಕವೆಲ್ಲ ಹತವಾಗುತಿರ್ಪುದು ನೋಡಾ !<br/>ಅದೆಂತೆಂದೊಡೆ :<br/>ಕುಂಡಲಿಯೆಂಬ ಮಾಯಾಸರ್ಪನು<br/>ತನ್ನ ಬಾಲವ ಬ್ರಹ್ಮರಂಧ್ರಕ್ಕೇರಿಸಿ,<br/>ನಾಭಿಚಕ್ರವ ಸುತ್ತಿಕೊಂಡು,<br/>ಅಧೋಮುಖವಾಗಿ ಇಂದ್ರಿಯವಿಷವ ಕಾರುತಿಪ್ಪುದು ನೋಡಾ !<br/>ಆ ವಿಷದ ನಂಜು  ತಲೆಗೇರಿದಲ್ಲಿ<br/>ಅಸಿಯಜವ್ವನೆಯರ ಸಂಗಸುಖ ಬಹುಸವಿಯೆಂದು<br/>ತಲೆದೂಗುತ್ತಿಪ್ಪುದು ನೋಡಾ ಸಕಲ  ಪ್ರಾಣಿಗಳು.<br/>ಇದು ಪಶುಪತಿಯುಮಾಡಿದ<br/>ಮಾಯದ ವಿಧಿಯೆಂದು ತಿಳಿಯದೆಹಸಗೆಟ್ಟುಹೋಯಿತ್ತು ನೋಡಾ ಮೂಜಗವೆಲ್ಲ ಅಖಂಡೇಶ್ವರಾ.</font>"
}