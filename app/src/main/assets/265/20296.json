{
    "id": "20296", 
    "vachana": "<font>863<br/>ಪರಧನವ ಹಿಡಿಯದೆ,<br/>ಪರಸ್ತ್ರೀಯರ ಮುಟ್ಟದೆ,<br/>ಪರದೈವವ ಪೂಜಿಸದೆ,<br/>ಪರಹಿಂಸೆಯ ಮಾಡದೆ,<br/>ಪರಲೋಕದ ಫಲಪದವ ಬಯಸದೆ,<br/>ಪರನಿಂದೆಯ ಕೇಳದೆ,<br/>ಗರ್ವಾಹಂಕಾರದಲ್ಲಿ ಬೆರೆಯದೆ,<br/>ಕರಣಾದಿ ಗುಣಂಗಳಲ್ಲಿ ಹರಿಯದೆ,<br/>ಗುರುಭಕ್ತಿ ಲಿಂಗಪೂಜೆ<br/>ಜಂಗಮದಾಸೋಹವ ಮರೆಯದೆ,<br/>ಸತ್ಯಸದಾಚಾರವ ತೊರೆಯದೆ,<br/>ಸರ್ವಾಚಾರಸಂಪನ್ನನಾದ ಮಹಾತ್ಮನೆ<br/>ಅನಾದಿಗುರುಪಟ್ಟಕ್ಕೆ ಯೋಗ್ಯನು.<br/>ಆ ಮಹಾತ್ಮನೆ ಪರಮಘನಲಿಂಗದೇವರೆಂಬೆನು<br/>ಆ ಮಹಾತ್ಮನೆ ಭವಕೆ ಘನವಾದಮಹಾಘನ ಪರಶಿವಮೂರ್ತಿಯೆಂಬೆನಯ್ಯಾ ಅಖಂಡೇಶ್ವರಾ. </font>"
}