{
    "id": "/20296", 
    "vachana": "ಪರಧನವ ಹಿಡಿಯದೆ,\nಪರಸ್ತ್ರೀಯರ ಮುಟ್ಟದೆ,\nಪರದೈವವ ಪೂಜಿಸದೆ,\nಪರಹಿಂಸೆಯ ಮಾಡದೆ,\nಪರಲೋಕದ ಫಲಪದವ ಬಯಸದೆ,\nಪರನಿಂದೆಯ ಕೇಳದೆ,\nಗರ್ವಾಹಂಕಾರದಲ್ಲಿ ಬೆರೆಯದೆ,\nಕರಣಾದಿ ಗುಣಂಗಳಲ್ಲಿ ಹರಿಯದೆ,\nಗುರುಭಕ್ತಿ ಲಿಂಗಪೂಜೆ\nಜಂಗಮದಾಸೋಹವ ಮರೆಯದೆ,\nಸತ್ಯಸದಾಚಾರವ ತೊರೆಯದೆ,\nಸರ್ವಾಚಾರಸಂಪನ್ನನಾದ ಮಹಾತ್ಮನೆ\nಅನಾದಿಗುರುಪಟ್ಟಕ್ಕೆ ಯೋಗ್ಯನು.\nಆ ಮಹಾತ್ಮನೆ ಪರಮಘನಲಿಂಗದೇವರೆಂಬೆನು\nಆ ಮಹಾತ್ಮನೆ ಭವಕೆ ಘನವಾದಮಹಾಘನ ಪರಶಿವಮೂರ್ತಿಯೆಂಬೆನಯ್ಯಾ ಅಖಂಡೇಶ್ವರಾ. \n"
}