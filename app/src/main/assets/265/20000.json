{
    "id": "/20000", 
    "vachana": "ಆಣವಮಲ ಮಾಯಾಮಲ ಕಾರ್ಮಿಕಮಲವೆಂಬ\nಮಲತ್ರಯಂಗಳಲ್ಲಿ ಬಿದ್ದು ಒದ್ದಾಡುವಾತ ಗುರುವಲ್ಲ.\nಅಷ್ಟವಿಧಾರ್ಚನೆ ಷೋಡಶೋಪಾಚಾರಂಗಳ ಮಾಡಿ\nಭಿನ್ನಫಲಪದವ ಪಡೆದು ಅನುಭವಿಸುವ\nಉಪಾಧಿಭಕ್ತನ ಹಿಂದೆ ಭವಭವದಲ್ಲಿ\nಎಡೆಯಾಡುವುದು ಲಿಂಗವಲ್ಲ.\nಅಂಗ ಮನ ಪ್ರಾಣೇಂದ್ರಿಯಂಗಳಲ್ಲಿ ಮುಸುಕಿದ\nಅಜ್ಞಾನಾಂಧಕಾರದಲ್ಲಿ ಮುಂದುಗಾಣದೆ\nನಡೆವಾತ ಜಂಗಮವಲ್ಲ.\nಇವರು ದೇವರೆಂದು ನಂಬಿ ಪೂಜಿಸುವಾತ ಭಕ್ತನಲ್ಲ.\nಅದೇನು ಕಾರಣವೆಂದೊಡೆ :\nಅಂಧಕನ ಕೈಯ \n  ಹಿಡಿದಂತೆ\nಅರುಹು ಆಚಾರಹೀನವಾದ ಗುರುಲಿಂಗಜಂಗಮವ\nದೇವರೆಂದು ಪೂಜಿಸುವ ಭಕ್ತಂಗೆ\nಭವರಾಟಾಳದಲ್ಲಿ ಸತ್ತು ಸತ್ತುಹುಟ್ಟಿ ಬಪ್ಪುದು ತಪ್ಪದಯ್ಚ ಅಖಂಡೇಶ್ವರಾ.\n"
}