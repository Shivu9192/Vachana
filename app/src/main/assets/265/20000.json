{
    "id": "0000", 
    "vachana": "<font>567<br/>ಆಣವಮಲ ಮಾಯಾಮಲ ಕಾರ್ಮಿಕಮಲವೆಂಬ<br/>ಮಲತ್ರಯಂಗಳಲ್ಲಿ ಬಿದ್ದು ಒದ್ದಾಡುವಾತ ಗುರುವಲ್ಲ.<br/>ಅಷ್ಟವಿಧಾರ್ಚನೆ ಷೋಡಶೋಪಾಚಾರಂಗಳ ಮಾಡಿ<br/>ಭಿನ್ನಫಲಪದವ ಪಡೆದು ಅನುಭವಿಸುವ<br/>ಉಪಾಧಿಭಕ್ತನ ಹಿಂದೆ ಭವಭವದಲ್ಲಿ<br/>ಎಡೆಯಾಡುವುದು ಲಿಂಗವಲ್ಲ.<br/>ಅಂಗ ಮನ ಪ್ರಾಣೇಂದ್ರಿಯಂಗಳಲ್ಲಿ ಮುಸುಕಿದ<br/>ಅಜ್ಞಾನಾಂಧಕಾರದಲ್ಲಿ ಮುಂದುಗಾಣದೆ<br/>ನಡೆವಾತ ಜಂಗಮವಲ್ಲ.<br/>ಇವರು ದೇವರೆಂದು ನಂಬಿ ಪೂಜಿಸುವಾತ ಭಕ್ತನಲ್ಲ.<br/>ಅದೇನು ಕಾರಣವೆಂದೊಡೆ :<br/>ಅಂಧಕನ ಕೈಯ ಅಂಧಕ  ಹಿಡಿದಂತೆ<br/>ಅರುಹು ಆಚಾರಹೀನವಾದ ಗುರುಲಿಂಗಜಂಗಮವ<br/>ದೇವರೆಂದು ಪೂಜಿಸುವ ಭಕ್ತಂಗೆ<br/>ಭವರಾಟಾಳದಲ್ಲಿ ಸತ್ತು ಸತ್ತುಹುಟ್ಟಿ ಬಪ್ಪುದು ತಪ್ಪದಯ್ಚ ಅಖಂಡೇಶ್ವರಾ.</font>"
}