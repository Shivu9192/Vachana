{
    "id": "0156", 
    "vachana": "<font>723<br/>ಎನ್ನಂತರಂಗದ ಆರು ಭುವನದ ಮೇಲೆ ತೋರುತಿರ್ಪ<br/>ಮಹಾಕೈಲಾಸದ ಮೂರು ಮಂಡಲದಲ್ಲಿ<br/>[ನಾಲ್ಕು] ಎಂಟು ಹದಿನಾರು ಮೂವತ್ತೆರಡು ತಂಡದಲ್ಲಿ<br/>ನಿಂದು ಓಲಗಂಗೊಡುತಿರ್ಪರು ಸಕಲಗಣಂಗಳು ನಿಮಗೆ.<br/>ಎನ್ನ ಮನ ಬುದ್ದಿ ಚಿತ್ತ  ಅಹಂಕಾರಂಗಳು<br/>ನಿಮ್ಮ ಮಂತ್ರಿ ಪ್ರಧಾನಿಗಳಾಗಿರ್ಪರು.<br/>ಎನ್ನ ದಶವಾಯುಗಳು ನಿಮಗೆ ಹಸನಾಗಿ ಗಾಳಿಯ ಢಾಳಿಸುತಿರ್ಪರು.<br/>ಎನ್ನ ಅರಿಷಡ್ವರ್ಗಂಗಳು ನಿಮ್ಮ ಹೊಗಳುವ ಭಟಾಳಿಗಳಾಗಿ<br/>ನಿಮ್ಮ ನಾಮಮಂತ್ರಂಗಳ ಕೊಂಡಾಡುತಿರ್ಪರು.<br/>ಎನ್ನ ಚರಣಂಗಳು ನಿಮ್ಮ ಪ್ರದಕ್ಷಿಣೆಯ ಮಾಡುತಿರ್ಪವು.<br/>ಎನ್ನ ಹಸ್ತಂಗಳು ನಿಮ್ಮ ಶ್ರೀಪಾದವ ಪೂಜಿಸುತ್ತಿರ್ಪವು.<br/>ಎನ್ನ ಗುಹ್ಯ  ನಿಮಗಾನಂದಸ್ಥಾನವಾಗಿರ್ಪುದು.<br/>ಎನ್ನ ಪಾಯು ನಿಮಗೆ ವಿಸರ್ಜನ  ಕೃತ್ಯಕ್ಕನುವಾಗಿರ್ಪುದು.<br/>ಎನ್ನ ತ್ವಕ್ಕು  ನಿಮಗೆ ಹಾಸಿಗೆಯ ಸುಖವನುಂಟುಮಾಡುತಿರ್ಪುದು.<br/>ಎನ್ನ ಕರ್ಣವು ನಿಮಗೆ ನಾದವ ಕೇಳಿಸುತಿರ್ಪುದು.<br/>ಎನ್ನ ಕಂಗಳು ನಿಮಗೆ ನಾನಾ ವಿಚಿತ್ರ ರೂಪವ ತೋರುತಿರ್ಪವು.<br/>ಎನ್ನ ಘ್ರಾಣವು ನಿಮಗೆ ಗಂಧ ಪರಿಣಾಮ  ಮುಡಿಸುತಿರ್ಪುದು.<br/>ಎನ್ನ ಜಿಹ್ವೆ  ನಿಮಗೆ ಷಡುರಸ ಪಂಚಕಜ್ಜಾಯಗಳ ದ್ರವ್ಯವ<br/>ಭೋಜನಕೆ ಎಡೆ  ಮಾಡುತಿರ್ಪುದು.<br/>ಎನ್ನ ಸಕಲ  ಕರಣಂಗಳು<br/>ನಿಮ್ಮ ನಿಜ  ಸೇವೆಯನೆ ಮಾಡುತಿರ್ಪವು.<br/>ಇಂತೀ ನಾನಾ ತೆರದಿಂದಾಗುವ ನಿಮ್ಮ<br/>ಓಲಗದ ಒಡ್ಡವಣೆಯ ಕಂಡು,<br/>ಹೋದುದ ಬಂದುದನರಿಯದೆ<br/>ಸಂಪಿಗೆಯ ಪುಷ್ಪಕ್ಕೆರಗಿದ ಭ್ರಮರನಂತೆನಿಮ್ಮೊಳಗೆ ಪರವಶವಾಗಿರ್ದೆನಯ್ಯಾ ಅಖಂಡೇಶ್ವರಾ.</font>"
}