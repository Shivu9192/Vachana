{
    "id": "19868", 
    "vachana": "<font>435<br/>ಅಂಗ ಆಪ್ತ ಸ್ಥಾನ ಸದ್ಭಾವ ಎಂಬ<br/>ಚತುರ್ವಿಧಭಕ್ತಿಯಿಂದೆ<br/>ಗುರುವಿಂಗೆ ತನುವ ಸವೆಸಿದಡೆ<br/>ಆ ತನುವಿನಲ್ಲಿ ದೀಕ್ಷಾ ಶಿಕ್ಷಾ ಸ್ವಾನುಭಾವಜ್ಞಾನಸ್ವರೂಪವಾದ<br/>ಶ್ರೀಗುರುದೇವನು ನೆಲೆಗೊಂಬನು ನೋಡಾ.<br/>ಮಂತ್ರ ಜ್ಞಾನ ಜಪ ಸ್ತೋತ್ರವೆಂಬ ನಾಲ್ಕು ತೆರದ ಭಕ್ತಿಯಿಂದೆ<br/>ಲಿಂಗಕ್ಕೆ ಮನವ ಸವೆಸಿದಡೆ<br/>ಆ ಮನದಲ್ಲಿ ಇಷ್ಟ ಪ್ರಾಣ ಭಾವಸ್ವರೂಪವಾದ<br/>ಪರಶಿವಲಿಂಗವು ನೆಲೆಗೊಂಬುದು ನೋಡಾ.<br/>ಅನ್ನ ವಸ್ತ್ರ ಆಭರಣಾದಿ ಹದಿನೆಂಟು ತೆರದ ಭಕ್ತಿಯಿಂದೆ<br/>ಜಂಗಮಕ್ಕೆ ಧನವ ಸವೆಸಿದಡೆ<br/>ಆ ಧನದಲ್ಲಿ ಸ್ವಯ  ಚರ  ಪರಸ್ವರೂಪವಾದ<br/>ಮಹಾಘನ ಜಂಗಮವು ನೆಲೆಗೊಂಬುದು ನೋಡಾ.<br/>ಇಂತೀ ತ್ರಿವಿಧಸಂಪತ್ತು ನಿಮ್ಮ ಶರಣರಿಗಲ್ಲದೆಉಳಿದವರಿಗಳವಡದಯ್ಯ ಅಖಂಡೇಶ್ವರಾ.</font>"
}