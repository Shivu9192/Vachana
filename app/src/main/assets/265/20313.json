{
    "id": "20313", 
    "vachana": "<font>880<br/>ಶರಣ ಗಮನಿಯಾದಡೆ ಕಿರಿದೆಂಬರು,<br/>ಶರಣ ನಿರ್ಗಮನಿಯಾದಡೆ ಹಿರಿದೆಂಬರು,<br/>ನಾವಿದನರಿಯೆವಯ್ಯಾ.<br/>ಶರಣ ಆಶ್ರಮವಂತನಾದಡೆ ಕಿರಿದೆಂಬರು,<br/>ಶರಣ ನಿರಾಶ್ರಮವಂತನಾದಡೆ ಹಿರಿದೆಂಬರು,<br/>ನಾವಿದನರಿಯೆವಯ್ಯಾ<br/>ಶರಣ ಸರ್ವವ್ಯಾಪಾರಿಯಾದಡೆ ಕಿರಿದೆಂಬರು,<br/>ಶರಣ ನಿವ್ರ್ಯಾಪಾರಿಯಾದಡೆ ಹಿರಿದೆಂಬರು,<br/>ನಾವಿದನರಿಯೆವಯ್ಯಾ.<br/>ಶರಣ ಸಕಲಭೋಗೋಪಭೋಗಿಯಾದಡೆ ಕಿರಿದೆಂಬರು,<br/>ಶರಣ ನಿರ್ಭೋಗಿಯಾದಡೆ ಹಿರಿದೆಂಬರು,<br/>ನಾವಿದನರಿಯೆವಯ್ಯಾ.<br/>ಹುರಿದ ಬೀಜ ಮರಳಿ ಹುಟ್ಟಬಲ್ಲುದೆ ?<br/>ಬೆಂದ ನುಲಿ  ಮರಳಿ ಕಟ್ಟುವಡೆವುದೆ ?<br/>ಹುಟ್ಟುಗೆಟ್ಟ ಶರಣ ಸಟೆಯ ದೇಹವ ಧರಿಸಿ<br/>ಸಾಕಾರವೆನಿಸಿ ಲೋಕದೊಳಡಗಿರ್ದಡೇನು<br/>ಲೋಕದಂತಾತನೆ ? ಅಲ್ಲಲ್ಲ.<br/>ಆತನ ಪರಿ  ಬೇರೆ ಕಾಣಿರೊ<br/>ಅದೆಂತೆಂದೊಡೆ :<br/>ಬಿರಿಸಿನೊಳಗಣ ಮದ್ದು  ಅಗ್ನಿಯ ಸೋಂಕಿ<br/>ಅಗ್ನಿಯ ಸ್ವರೂಪವಾಗಿ ತೋರುವಂತೆ,<br/>ಆ ಶರಣನ ತನುಮನಭಾವ ಸರ್ವಕರಣೇಂದ್ರಿಯಗಳೆಲ್ಲ<br/>ಲಿಂಗವನಪ್ಪಿ ಲಿಂಗಮಯವಾಗಿ ತೋರುತಿರ್ಪವಾಗಿ,<br/>ಆತ ಆವಾವ ಕ್ರಿಯೆಯಲ್ಲಿರ್ದಡೇನು, ಆವಾವ ಆಚಾರದಲ್ಲಿರ್ದಡೇನು,<br/>ಆವಾವ ಭೋಗದಲ್ಲಿರ್ದಡೇನು,<br/>ಕುಂದು ಕೊರತೆಯಿಲ್ಲ, ಹಿಂದೆ ಶಂಕೆಯಿಲ್ಲ, ಮುಂದೆ ಜನ್ಮವಿಲ್ಲ.<br/>ಆ ಶರಣನು ಎಂತಿರ್ದಂತೆ ಸಹಜಪರಬ್ರಹ್ಮವೆ ಆಗಿರ್ಪನು ನೋಡಿರೊನಮ್ಮ ಅಖಂಡೇಶ್ವರಲಿಂಗದಲ್ಲಿ.</font>"
}