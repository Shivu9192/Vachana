{
    "id": "20313", 
    "vachana": "ಶರಣ ಗಮನಿಯಾದಡೆ ಕಿರಿದೆಂಬರು,\nಶರಣ ನಿರ್ಗಮನಿಯಾದಡೆ ಹಿರಿದೆಂಬರು,\nನಾವಿದನರಿಯೆವಯ್ಯಾ.\nಶರಣ ಆಶ್ರಮವಂತನಾದಡೆ ಕಿರಿದೆಂಬರು,\nಶರಣ ನಿರಾಶ್ರಮವಂತನಾದಡೆ ಹಿರಿದೆಂಬರು,\nನಾವಿದನರಿಯೆವಯ್ಯಾ\nಶರಣ ಸರ್ವವ್ಯಾಪಾರಿಯಾದಡೆ ಕಿರಿದೆಂಬರು,\nಶರಣ ನಿವ್ರ್ಯಾಪಾರಿಯಾದಡೆ ಹಿರಿದೆಂಬರು,\nನಾವಿದನರಿಯೆವಯ್ಯಾ.\nಶರಣ ಸಕಲಭೋಗೋಪಭೋಗಿಯಾದಡೆ ಕಿರಿದೆಂಬರು,\nಶರಣ ನಿರ್ಭೋಗಿಯಾದಡೆ ಹಿರಿದೆಂಬರು,\nನಾವಿದನರಿಯೆವಯ್ಯಾ.\nಹುರಿದ ಬೀಜ ಮರಳಿ ಹುಟ್ಟಬಲ್ಲುದೆ ?\nಬೆಂದ \n  ಮರಳಿ ಕಟ್ಟುವಡೆವುದೆ ?\nಹುಟ್ಟುಗೆಟ್ಟ ಶರಣ ಸಟೆಯ ದೇಹವ ಧರಿಸಿ\nಸಾಕಾರವೆನಿಸಿ ಲೋಕದೊಳಡಗಿರ್ದಡೇನು\nಲೋಕದಂತಾತನೆ ? ಅಲ್ಲಲ್ಲ.\nಆತನ \n  ಬೇರೆ ಕಾಣಿರೊ\nಅದೆಂತೆಂದೊಡೆ :\nಬಿರಿಸಿನೊಳಗಣ \n  ಅಗ್ನಿಯ ಸೋಂಕಿ\nಅಗ್ನಿಯ ಸ್ವರೂಪವಾಗಿ ತೋರುವಂತೆ,\nಆ ಶರಣನ ತನುಮನಭಾವ ಸರ್ವಕರಣೇಂದ್ರಿಯಗಳೆಲ್ಲ\nಲಿಂಗವನಪ್ಪಿ ಲಿಂಗಮಯವಾಗಿ ತೋರುತಿರ್ಪವಾಗಿ,\nಆತ ಆವಾವ ಕ್ರಿಯೆಯಲ್ಲಿರ್ದಡೇನು, ಆವಾವ ಆಚಾರದಲ್ಲಿರ್ದಡೇನು,\nಆವಾವ ಭೋಗದಲ್ಲಿರ್ದಡೇನು,\nಕುಂದು ಕೊರತೆಯಿಲ್ಲ, ಹಿಂದೆ ಶಂಕೆಯಿಲ್ಲ, ಮುಂದೆ ಜನ್ಮವಿಲ್ಲ.\nಆ ಶರಣನು ಎಂತಿರ್ದಂತೆ ಸಹಜಪರಬ್ರಹ್ಮವೆ ಆಗಿರ್ಪನು ನೋಡಿರೊನಮ್ಮ ಅಖಂಡೇಶ್ವರಲಿಂಗದಲ್ಲಿ.\n"
}