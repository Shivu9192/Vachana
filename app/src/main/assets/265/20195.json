{
    "id": "20195", 
    "vachana": "ಎನ್ನ ಸ್ಥೂಲತನುವೆಂಬ ಕೈಲಾಸದ ಮೇಲೆ\nಕಂಗಳ ಮಂಟಪದಲ್ಲಿ ಕುಳ್ಳಿರ್ದು\nದೃಶ್ಯಾದೃಶ್ಯದ ಲೀಲೆಯನಾಡುವಾತ ನೀನೇ ಅಯ್ಯಾ.\nಎನ್ನ ಸೂಕ್ಷ್ಮತನುವೆಂಬ ಕೈಲಾಸದ ಮೇಲೆ\nಮನೋಮಂಟಪದಲ್ಲಿ ಕುಳ್ಳಿರ್ದು\nದೃಶ್ಯಾದೃಶ್ಯದ ಲೀಲೆಯನಾಡುವಾತನು ನೀನೇ ಅಯ್ಯಾ.\nಎನ್ನ ಕಾರಣತನುವೆಂಬ ಕೈಲಾಸದ ಮೇಲೆ\nಭಾವಮಂಟಪದಲ್ಲಿ ಕುಳ್ಳಿರ್ದು\nಕೇವಲ ಅದೃಶ್ಯಲೀಲೆಯನಾಡುವಾತನು ನೀನೆ ಅಯ್ಯಾ.\nಎನ್ನ ಮಹಾಕಾರಣತನುವೆಂಬ ಕೈಲಾಸದ ಮೇಲೆ\nಮಹಾe್ಞನಮಂಟಪದಲ್ಲಿ ಕುಳ್ಳಿರ್ದು\nಅಖಂಡಪರಿಪೂರ್ಣ ನಿರವಯಲೀಲೆಯನಾಡುವಾತನುನೀನೇ ಅಯ್ಯಾ ಅಖಂಡೇಶ್ವರಾ.\n"
}