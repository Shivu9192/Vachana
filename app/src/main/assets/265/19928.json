{
    "id": "19928", 
    "vachana": "<font>495<br/>ಎನ್ನ ಜನನ ಸೂತಕ  ಹೋಯಿತ್ತು<br/>ಶ್ರೀಗುರುವಿನ ಪಾಣಿಪದ್ಮದಲ್ಲಿ ಜನಿಸಿದೆನಾಗಿ.<br/>ಎನ್ನ ಜಾತಿಸೂತಕ ಹೋಯಿತ್ತು ಅಜಾತ  ಲಿಂಗಸಂಗದಿಂದ.<br/>ಎನ್ನ ಕುಲಸೂತಕ ಹೋಯಿತ್ತು ಶಿವನಲ್ಲದೆ<br/>ಅನ್ಯದೈವವನರಿಯೆನಾಗಿ.<br/>ಎನ್ನ ಛಲಸೂತಕ ಹೋಯಿತ್ತು ಜೀವಭಾವವಿಲ್ಲವಾಗಿ.<br/>ಎನ್ನ ಮನಸೂತಕ ಹೋಯಿತ್ತು ನಿಮ್ಮ ನಾಮವ ನೆನೆನೆನೆದು.<br/>ಎನ್ನ ಕಂಗಳ  ಸೂತಕ  ಹೋಯಿತ್ತು<br/>ನಿಮ್ಮ ಮಂಗಳಸ್ವರೂಪವ ನೋಡಿ ನೋಡಿ.<br/>ಎನ್ನ ಕೈಯಸೂತಕ ಹೋಯಿತ್ತು<br/>ನಿಮ್ಮ ಮುಟ್ಟಿ ಪೂಜಿಸಿ ಪೂಜಿಸಿ.<br/>ಎನ್ನ ಕಿವಿಯ ಸೂತಕ  ಹೋಯಿತ್ತು<br/>ನಿಮ್ಮ ಕೀರ್ತಿಯ ಕೇಳಿ ಕೇಳಿ.<br/>ಎನ್ನ ಜಿಹ್ವೆಯ ಸೂತಕ  ಹೋಯಿತ್ತು<br/>ನಿಮ್ಮ ಪರಮಪ್ರಸಾದವ ಸವಿಸವಿದು.<br/>ಇಂತೀ ಸರ್ವಸೂತಕವ ಹರಿದು, ಪೂರ್ವಕಲ್ಪಿತಂಗಳ ಮೀರಿ.ನಿಮ್ಮೊಳಗೆ ನಿಜನಿಶ್ಚಿಂತನಿವಾಸಿಯಾಗಿರ್ದೆನಯ್ಯ ಅಖಂಡೇಶ್ವರಾ.</font>"
}