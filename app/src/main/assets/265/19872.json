{
    "id": "9872", 
    "vachana": "<font>439<br/>ಉಪಾಧಿಯನಳಿದು, ನಿರುಪಾಧಿಯ ತಿಳಿದು,<br/>ಸಹಜಮಾಟದಲ್ಲಿ ಸುಳಿದು,<br/>ಜಾತಿಸೂತಕ ಪ್ರೇತಸೂತಕ ಜನನಸೂತಕ ಉಚ್ಚಿಷ್ಟಸೂತಕ<br/>ರಜಸ್ಸೂತಕವೆಂಬ ಪಂಚಸೂತಕಂಗಳ ಕಳೆದು,<br/>ಸದಾಚಾರ ಲಿಂಗಾಚಾರ  ಶಿವಾಚಾರ ಗಣಾಚಾರ<br/>ಭೃತ್ಯಾಚಾರವೆಂಬ ಪಂಚಾಚಾರಂಗಳಳವಟ್ಟು<br/>ಪಂಚಭೂತಂಗಳ ಪರಿಹರಿಸಿ,<br/>ಪಂಚಪ್ರಾಣವಾಯುಗಳ ಸಂಚಲಗುಣವಳಿದು<br/>ಪಂಚೇಂದ್ರಿಯಂಗಳಲ್ಲಿ ಪಂಚಲಿಂಗಂಗಳ ಪ್ರತಿಷ್ಠಿಸಿ,<br/>ಪಂಚಬ್ರಹ್ಮದ ಮೂಲವನರಿದು,<br/>ಮೂಲೋಕದೊಡೆಯನಲ್ಲಿ ಮನವಡಗಿರ್ಪ<br/>ಮಹಾಶರಣರ ಶ್ರೀಪಾದಕ್ಕೆನಮೋ ನಮೋ ಎಂಬೆನಯ್ಯ ಅಖಂಡೇಶ್ವರಾ.</font>"
}