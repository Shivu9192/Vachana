{
    "id": "/19776", 
    "vachana": "ನಾಲ್ಕು ವರ್ಣ ಹದಿನೆಂಟು ಜಾತಿ\nನೂರೊಂದು ಕುಲದಲ್ಲಿ ಹುಟ್ಟಿದವನಾದಡಾಗಲಿ,\nಅಧಮನಾದಡಾಗಲಿ, ಮೂರ್ಖನಾದಡಾಗಲಿ, ವಿದ್ವಾಂಸನಾದಡಾಗಲಿ,\nಚಿದ್‍ರೂಪ ಶಿವಮಂತ್ರವನು ಶುದ್ಧಸಾವಧಾನದಿಂದೆ ಸ್ಮರಿಸಲು\nಹೊದ್ದಿರ್ದ ಪಾಪದ ಪಡೆಯೆಲ್ಲ\nಬಿದ್ದೋಡಿ ಹೋಗುವದು ನೋಡಾ.\nಅದೆಂತೆಂದೊಡೆ :\n``ಅಂತ್ಯಜೋವಾಧಮೋ ವಾಪಿ ಮೂರ್ಖೋ ವಾ ಪಂಡಿತೋýಪಿ ವಾ |\nಜಪೇತ್ ಪಂಚಾಕ್ಷರೀಂ ವಿದ್ಯಾಂ ಜಪತಃ ಪ್ರಾಪ್ನು ಯಾಚ್ಛಿವಂ ||''\nಎಂದುದಾಗಿ,\nಇಂತಪ್ಪ ಪಂಚಾಕ್ಷರಿಯ ಮಹಿಮೆಯನೇನೆಂಬೆನಯ್ಯಅಖಂಡೇಶ್ವರಾ.\n"
}