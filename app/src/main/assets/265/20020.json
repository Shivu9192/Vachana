{
    "id": "/20020", 
    "vachana": "ವೀರಶೈವ ಭಕ್ತಮಾಹೇಶ್ವರರು\nಅಂಗಲಿಂಗದೊಳೊಡಗೂಡುವನ್ನಬರ,\nಶೀಲ ವ್ರತ ನೇಮಂಗಳ ಸೀಮೆಯ ಕಟ್ಟಿ\nನಡೆಯಬೇಕೆಂದು ನುಡಿಯುತಿರ್ಪರು.\nಎನಗೆ ಶೀಲ ವ್ರತ ನೇಮಂಗಳು ಆವಾವವೆಂದಡೆ :\nಪರಧನ ಪರಸ್ತ್ರೀಯರ ಮುಟ್ಟೆನೆಂಬುದೆ ಎನ್ನ ಶೀಲ.\nಒಡಲುಪಾಧಿಕೆಯವಿಡಿದು\nಅನ್ಯರ ಅನ್ನ ವಸ್ತ್ರಂಗಳ ಬಾಯ್ದೆರದು ಬೇಡೆನೆಂಬುದೆ ಎನ್ನ ವ್ರತ.\nಸಕಲ ಪದಾರ್ಥಂಗಳ ಲಿಂಗಕ್ಕೆ ಕೊಡದೆ\nಎನ್ನ ಅಂಗದಿಚ್ಛೆಗೆ ಕೊಳ್ಳೆನೆಂಬುದೆ ಎನ್ನ ನೇಮ.\nಇಂತೀ ಶೀಲ ವ್ರತನೇಮಂಗಳಳವಡಿಸಿಕೊಂಡು,\nಎನ್ನೊಡೆಯ ಅಖಂಡೇಶ್ವರಲಿಂಗವನೊಡಗೂಡಿಮರಳಿಬಾರೆನೆಂಬುದೆ ಎನ್ನ ಅರುಹಿನ ಗೊತ್ತು.\n"
}