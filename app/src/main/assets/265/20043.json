{
    "id": "0043", 
    "vachana": "<font>610<br/>ಗುರುಪ್ರಸಾದಿಯಾದಡೆ,<br/>ಗುರುವೇ ಹರನಿಂದಧಿಕವೆಂಬ<br/>ಗುರುವಾಕ್ಯವ ಮೀರದಿರಬೇಕು.<br/>ಲಿಂಗಪ್ರಸಾದಿಯಾದಡೆ,<br/>ತನ್ನಂಗದಮೇಲಿರ್ಪ ಲಿಂಗವಲ್ಲದೆ<br/>ಅನ್ಯದೈವಂಗಳಿಗೆರಗದಿರಬೇಕು.<br/>ಜಂಗಮಪ್ರಸಾದಿಯಾದಡೆ,<br/>ತಾನು ತನ್ನದೆಂಬ ಅಹಂ ಮಮತೆ ಕೆಟ್ಟು<br/>ತಾನು ತಾನಾಗಬೇಕು.<br/>ಇಂತೀ ತ್ರಿವಿಧಪ್ರಸಾದವನು ಕೊಂಬ<br/>ನಡೆವಳಿಯನರಿಯದೆ<br/>ಪಂಕ್ತಿಯಲ್ಲಿ ಕುಳಿತು ಕಂಡಕಂಡವರ ಕಂಡು<br/>ಒತ್ತಿಗೆ ಕೈಯೊಡ್ಡಿ ಇಕ್ಕಿಸಿಕೊಂಡು<br/>ಅಂತರಂಗದಲ್ಲಿ ವಿಶ್ವಾಸವಿಲ್ಲದೆ<br/>ಮನಸ್ಸಿಗೆಬಂದಂತೆ ಮುಗಿವ ಸಂತೆ ಸೂಳೆಯಮಕ್ಕಳಿಗೆಶಿವಪ್ರಸಾದದ ಒಲುಮೆ ಇನ್ನೆಲ್ಲಿಯದಯ್ಯಾ ಅಖಂಡೇಶ್ವರಾ ?</font>"
}