{
    "id": "/20043", 
    "vachana": "ಗುರುಪ್ರಸಾದಿಯಾದಡೆ,\nಗುರುವೇ ಹರನಿಂದಧಿಕವೆಂಬ\nಗುರುವಾಕ್ಯವ ಮೀರದಿರಬೇಕು.\nಲಿಂಗಪ್ರಸಾದಿಯಾದಡೆ,\nತನ್ನಂಗದಮೇಲಿರ್ಪ ಲಿಂಗವಲ್ಲದೆ\nಅನ್ಯದೈವಂಗಳಿಗೆರಗದಿರಬೇಕು.\nಜಂಗಮಪ್ರಸಾದಿಯಾದಡೆ,\nತಾನು ತನ್ನದೆಂಬ ಅಹಂ ಮಮತೆ ಕೆಟ್ಟು\nತಾನು ತಾನಾಗಬೇಕು.\nಇಂತೀ ತ್ರಿವಿಧಪ್ರಸಾದವನು ಕೊಂಬ\nನಡೆವಳಿಯನರಿಯದೆ\nಪಂಕ್ತಿಯಲ್ಲಿ ಕುಳಿತು ಕಂಡಕಂಡವರ ಕಂಡು\nಒತ್ತಿಗೆ ಕೈಯೊಡ್ಡಿ ಇಕ್ಕಿಸಿಕೊಂಡು\nಅಂತರಂಗದಲ್ಲಿ ವಿಶ್ವಾಸವಿಲ್ಲದೆ\nಮನಸ್ಸಿಗೆಬಂದಂತೆ ಮುಗಿವ ಸಂತೆ ಸೂಳೆಯಮಕ್ಕಳಿಗೆಶಿವಪ್ರಸಾದದ ಒಲುಮೆ ಇನ್ನೆಲ್ಲಿಯದಯ್ಯಾ ಅಖಂಡೇಶ್ವರಾ ?\n"
}