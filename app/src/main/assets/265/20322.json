{
    "id": "20322", 
    "vachana": "<font>889<br/>ಶರಣಲಿಂಗಕ್ಕೆ ನೋಡುವ ಕಣ್ಣು<br/>ಒಂದಲ್ಲದೆ ಎರಡಿಲ್ಲ ಕಾಣಿರೊ.<br/>ಶರಣಲಿಂಗಕ್ಕೆ ಕೇಳುವ ಶ್ರೋತ್ರ<br/>ಒಂದಲ್ಲದೆ ಎರಡಿಲ್ಲ ಕಾಣಿರೊ.<br/>ಶರಣಲಿಂಗಕ್ಕೆ ವಾಸಿಸುವ ನಾಸಿಕ<br/>ಒಂದಲ್ಲದೆ ಎರಡಿಲ್ಲ ಕಾಣಿರೊ.<br/>ಶರಣಲಿಂಗಕ್ಕೆ ರುಚಿಸುವ ಜಿಹ್ವೆ<br/>ಒಂದಲ್ಲದೆ ಎರಡಿಲ್ಲ ಕಾಣಿರೊ.<br/>ಶರಣಲಿಂಗಕ್ಕೆ ಸೋಂಕುವ ತ್ವಕ್ಕು<br/>ಒಂದಲ್ಲದೆ ಎರಡಿಲ್ಲ ಕಾಣಿರೊ.<br/>ಶರಣಲಿಂಗಕ್ಕೆ ನೆನೆವ ಮನ<br/>ಒಂದಲ್ಲದೆ ಎರಡಿಲ್ಲ ಕಾಣಿರೊ.<br/>ನಮ್ಮ ಅಖಂಡೇಶ್ವರನಲ್ಲಿ ಒಡವೆರೆದ<br/>ಶರಣಲಿಂಗಕ್ಕೆ ಅಂಗ  ಪ್ರಾಣಂಗಳೊಂದಲ್ಲದೆಎರಡಿಲ್ಲ ಕಾಣಿರೊ. </font>"
}