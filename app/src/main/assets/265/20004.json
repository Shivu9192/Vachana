{
    "id": "0004", 
    "vachana": "<font>571<br/>ಒಳಗೆ ಬೋಳಾಗಲರಿಯದೆ ಹೊರವೇಷದ ಬೋಳಿನಲ್ಲಿ<br/>ಸುಳಿದಾಡುವ ಅಣ್ಣಗಳ ಕಂಡು ಬೆರಗಾದೆನಯ್ಯ.<br/>ಅದೇನು ಕಾರಣವೆಂದೊಡೆ :<br/>ತನು ಕರಣೇಂದ್ರಿಯ ವಿಷಯಾದಿಗಳು<br/>ಘನಮಹಾಲಿಂಗದಲ್ಲಿ ತರಹರವಾಗಿರಬಲ್ಲಡೆ ಬೋಳು.<br/>ಹಮ್ಮು ಬಿಮ್ಮು ಗರ್ವ ಅಹಂಕಾರವನಳಿದು<br/>ಆದಿ ಅನಾದಿಯಿಂದತ್ತತ್ತಲಾದ ಅನುಪಮಲಿಂಗದಲ್ಲಿ<br/>ಮನವಡಗಿರಬಲ್ಲಡೆ ಬೋಳು.<br/>ಮನ ಪ್ರಾಣ ಭಾವಂಗಳು ಅನುಪಮಲಿಂಗದಲ್ಲಿ<br/>ನಿಕ್ಷೇಪವಾಗಿರಬಲ್ಲಡೆ ಬೋಳು.<br/>ಅನಂತಕೋಟಿ ಬ್ರಹ್ಮಾಂಡಗಳ ಒಳಹೊರಗೆ ತುಂಬಿ<br/>ತೊಳಗಿ ಬೆಳಗುವ ಅಖಂಡ ಪರಿಪೂರ್ಣವಾದ ಪರಬ್ರಹ್ಮದಲ್ಲಿ<br/>ಭಾವ ತುಂಬಿರಬಲ್ಲಡೆ ಬೋಳು.<br/>ಇಂತೀ ಬೋಳಿನ ಘನವನರಿಯದೆ<br/>ಗಂಡುದೊತ್ತಿನಂತೆ ಮಂಡೆಯ ಬೋಳಿಸಿಕೊಂಡು<br/>ದಿಂಡೆಯತನದಿಂದೆ ಕಂಡಕಂಡವರಲ್ಲಿ ಕೆಲೆದಾಡುತ್ತ<br/>ಮದ ಮತ್ಸರಂಗಳ ಮುಂದುಗೊಂಡು ಚರಿಸುತ್ತ<br/>ಬಂದ ಭವಂಗಳಲ್ಲಿ ಮುಳುಗಾಡುತಿರ್ಪವರಬೋಳುಗಳೆಲ್ಲ ಜಾಳು  ಬೋಳು ನೋಡಾ ಅಖಂಡೇಶ್ವರಾ.</font>"
}