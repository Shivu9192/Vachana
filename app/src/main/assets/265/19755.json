{
    "id": "9755", 
    "vachana": "<font>322<br/>ಹೀನಜಾತಿಯಲ್ಲಿ ಹುಟ್ಟಿದ ಮಾನವನಾದಡಾಗಲಿ<br/>ಶಿವಧ್ಯಾನದಿಂದ ನೊಸಲಲ್ಲಿ ಶ್ರೀ ವಿಭೂತಿಯ ಧರಿಸಿದಾತನ<br/>ಏನೆಂದು ಉಪಮಿಸಬಹುದಯ್ಯ ?<br/>ಆತನಲ್ಲಿ ಜ್ಞಾನಪರೀಕ್ಷೆಯ ಮಾಡಲಾಗದು.<br/>ಆತನಲ್ಲಿ ವ್ರತದ ಪರೀಕ್ಷೆಯ ಮಾಡಲಾಗದು.<br/>ಆತನು ಮಹಾಪೂಜ್ಯನು ನೋಡಾ !<br/>ಅದೆಂತೆಂದೊಡೆ :<br/>``ತಸ್ಮಿನ್ ಜ್ಞಾನಂ ಪರೀಕ್ಷೇತ ನ ಕುಲಂ ನ ವ್ರತಂ ತಥಾ |<br/>ತ್ರಿಪುಂಡ್ರಾಂಕಿತಭಾಲೇನ ಪೂಜ್ಯ ಏವ ಹಿ ನಾರದ ||''<br/>ಎಂದುದಾಗಿ,<br/>ಆ ಘನಮಹಿಮ ಇಹಪರಕೆ ಶ್ರೇಷ್ಠನುನೋಡಾ ಅಖಂಡೇಶ್ವರಾ.</font>"
}