{
    "id": "0172", 
    "vachana": "<font>739<br/>ಬಳಿಕೀ ಪ್ರಕಾರಮಾದ ಹಠಯೋಗರೂಪಮಪ್ಪ<br/>ಅಷ್ಟಾಂಗಗಳಂ ನಿರಾಲಸ್ಯದಿಂ ಎಡೆಬಿಡುವಿಲ್ಲದೆ ಮಾಡಿದಾತಂಗೆ<br/>ಆಗುವ ಸಿದ್ಧಿಪ್ರಕಾರಗಳೆಂತೆನೆ :<br/>ಮೊದಲನೆಯ ವರ್ಷದಲ್ಲಿ<br/>ನಿರೋಗಿಯಾಗಿ ಸಕಲಜನ ಪ್ರೀತನಾಗುವನು.<br/>ಎರಡನೆಯ ವರ್ಷದಲ್ಲಿ<br/>ಸುಸಂಸ್ಕøತ ಭಾಷೆಯಿಂದ ಕವಿತ್ವವಂ ಮಾಡುವನು.<br/>ಮೂರನೆಯ ವರ್ಷದಲ್ಲಿ<br/>ಸರ್ಪಾದಿ ದುಷ್ಟಪ್ರಾಣಿಗಳಿಂದೆ ಬಾಧಿಸಿಕೊಳ್ಳುತಿರನು.<br/>ನಾಲ್ಕನೆಯ ವರ್ಷದಲ್ಲಿ<br/>ಹಸಿವು ತೃಷೆ ವಿಷಯ  ನಿದ್ರೆ ಶೋಕ ಮೋಹಾದಿಗಳಂ ಬಿಡುವನು.<br/>ಐದನೆಯ ವರ್ಷದಲ್ಲಿ<br/>ದೂರಶ್ರವಣ ವಾಕ್ಸಿದ್ಧಿ ಪರಕಾಯಪ್ರವೇಶಾಧಿಕವುಳ್ಳಾತನಹನು.<br/>ಆರನೆಯ ವರ್ಷದಲ್ಲಿ<br/>ವಜ್ರಾದ್ಯಾಯುಧಗಳಿಂದೆ ಭೇದಿಸಲ್ಪಡದಾತನಾಗಿ,<br/>ಶೀಘ್ರಗಾಮಿಯಾಗಿ ದೂರದರ್ಶನವುಳ್ಳಾತನಾಗುವನು.<br/>ಏಳನೆಯ ವರ್ಷದಲ್ಲಿ ಖೇಚರಗಾಮಿಯಾಗುವನು.<br/>ಎಂಟನೆಯ ವರ್ಷದಲ್ಲಿ<br/>ಅಣಿಮಾದಿ ಅಷ್ಟಮಹದೈಶ್ವರ್ಯಸಂಪನ್ನನಾಹನು.<br/>ಒಂಬತ್ತನೆಯ ವರ್ಷದಲ್ಲಿ ಸ್ವೇಚ್ಛಾಗಮನಿಯಾಗಿ ವಜ್ರಶರೀರಿಯಾಹನು.<br/>ಹತ್ತನೆಯ ವರ್ಷದಲ್ಲಿ<br/>ಮನೋಯೋಗಿಯಾಗಿ ಇಚ್ಛಾವಿಷಯಂಗಳ ಪಡೆಯುವನು.<br/>ಹನ್ನೊಂದನೆಯ ವರ್ಷದಲ್ಲಿ<br/>ಸಕಲ ಲೋಕಂಗಳಿಗೆ ಆಜ್ಞಾಕರ್ತೃವಾಹನು.<br/>ಹನ್ನೆರಡನೆಯ ವರ್ಷದಲ್ಲಿ<br/>ಶಿವನ ಸಮಾನವಾಗಿ ಸೃಷ್ಟಿಸ್ಥಿತಿಲಯಂಗಳಂ ಮಾಡುತಿರ್ಪುದೇಹಠಯೋಗಸಿದ್ಧಿ ನೋಡಾ ಅಖಂಡೇಶ್ವರಾ.</font>"
}