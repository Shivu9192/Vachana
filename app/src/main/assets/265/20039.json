{
    "id": "20039", 
    "vachana": "ಶಿವಪಾದೋದಕವ ನಂಬಿ ಕೊಂಡಡೆ\nಮಲ ಮಾಯಾ ಕರ್ಮಂಗಳೆಲ್ಲ ಕಡೆಗಾಗಿರ್ಪುವು ನೋಡಾ !\nಶಿವಪಾದೋದಕವ ನಂಬಿಕೊಂಡಡೆ\nಆಧಿವ್ಯಾಧಿ ವಿಪತ್ತು ರೋಗರುಜೆ\nಜನನ ಮರಣಂಗಳು ದೂರವಾಗಿರ್ಪುವು ನೋಡಾ !\nಶಿವಪಾದೋದಕವ ನಂಬಿ ಕೊಂಡಡೆ\nಅನಂತಕೋಟಿ ಪಾಪಂಗಳು ಪಲ್ಲಟವಾಗಿರ್ಪುವು ನೋಡಾ !\nಶಿವಪಾದೋದಕವ ನಂಬಿ ಕೊಂಡಡೆ\nಭಕ್ತಿ ಜ್ಞಾನ ವೈರಾಗ್ಯ ಮುಕ್ತಿಪದವು ದೊರೆಕೊಂಬುದು ನೋಡಾ !\nಅದೆಂತೆಂದೊಡೆ :ವಾತುಲಾಗಮೇ -\n``ಅವಿದ್ಯಾ ಮೂಲಹರಣಂ ಜನ್ಮಕರ್ಮನಿವಾರಣಮ್ |\nಜ್ಞಾನವೈರಾಗ್ಯಫಲದಂ ಗುರುಪಾದೋದಕಂ ಶುಭಮ್ ||\nಅಕಾಲಮೃತ್ಯುಮಥನಂ ಸರ್ವವ್ಯಾಧಿವಿನಾಶನಂ |\nಸರ್ವಪಾಪೆÇೀಪಶಮನಂ ಶಂಭೋಃ ಪಾದೋದಕಂ ಶುಭಂ ||''\nಎಂದುದಾಗಿ,\nಇಂತಪ್ಪ ಶಿವಪಾದೋದಕವನು ನಂಬಿ ಅಂತರಂಗದಲ್ಲಿ ನಿಶ್ಚೈಸಿದ ನರನುಹರನಪ್ಪುದು ತಪ್ಪದು ನೋಡಾ ಅಖಂಡೇಶ್ವರಾ.\n"
}