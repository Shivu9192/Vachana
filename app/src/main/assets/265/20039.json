{
    "id": "20039", 
    "vachana": "<font>606<br/>ಶಿವಪಾದೋದಕವ ನಂಬಿ ಕೊಂಡಡೆ<br/>ಮಲ ಮಾಯಾ ಕರ್ಮಂಗಳೆಲ್ಲ ಕಡೆಗಾಗಿರ್ಪುವು ನೋಡಾ !<br/>ಶಿವಪಾದೋದಕವ ನಂಬಿಕೊಂಡಡೆ<br/>ಆಧಿವ್ಯಾಧಿ ವಿಪತ್ತು ರೋಗರುಜೆ<br/>ಜನನ ಮರಣಂಗಳು ದೂರವಾಗಿರ್ಪುವು ನೋಡಾ !<br/>ಶಿವಪಾದೋದಕವ ನಂಬಿ ಕೊಂಡಡೆ<br/>ಅನಂತಕೋಟಿ ಪಾಪಂಗಳು ಪಲ್ಲಟವಾಗಿರ್ಪುವು ನೋಡಾ !<br/>ಶಿವಪಾದೋದಕವ ನಂಬಿ ಕೊಂಡಡೆ<br/>ಭಕ್ತಿ ಜ್ಞಾನ ವೈರಾಗ್ಯ ಮುಕ್ತಿಪದವು ದೊರೆಕೊಂಬುದು ನೋಡಾ !<br/>ಅದೆಂತೆಂದೊಡೆ :ವಾತುಲಾಗಮೇ -<br/>``ಅವಿದ್ಯಾ ಮೂಲಹರಣಂ ಜನ್ಮಕರ್ಮನಿವಾರಣಮ್ |<br/>ಜ್ಞಾನವೈರಾಗ್ಯಫಲದಂ ಗುರುಪಾದೋದಕಂ ಶುಭಮ್ ||<br/>ಅಕಾಲಮೃತ್ಯುಮಥನಂ ಸರ್ವವ್ಯಾಧಿವಿನಾಶನಂ |<br/>ಸರ್ವಪಾಪೆÇೀಪಶಮನಂ ಶಂಭೋಃ ಪಾದೋದಕಂ ಶುಭಂ ||''<br/>ಎಂದುದಾಗಿ,<br/>ಇಂತಪ್ಪ ಶಿವಪಾದೋದಕವನು ನಂಬಿ ಅಂತರಂಗದಲ್ಲಿ ನಿಶ್ಚೈಸಿದ ನರನುಹರನಪ್ಪುದು ತಪ್ಪದು ನೋಡಾ ಅಖಂಡೇಶ್ವರಾ.</font>"
}