{
    "id": "/19937", 
    "vachana": "ಕ್ರಿಯವೇ ಅಧಿಕವೆಂಬ\nಗೊಡ್ಡು ಸಿದ್ಧಾಂತಿಗಳ ಮಾತು ಸೊಗಸದಯ್ಯಾ ಎನಗೆ.\nಜ್ಞಾನವೇ ಅಧಿಕವೆಂಬ\nದಡ್ಡ ವೇದಾಂತಿಗಳ ಮಾತು ಸೊಗಸದಯ್ಯ ಎನಗೆ.\nಅದೇನು ಕಾರಣವೆಂದೊಡೆ :\nಆವುದಾನೊಂದು ಪಕ್ಷಿಯು\nಉಭಯ ರೆಕ್ಕೆಯಿಂದ ಗಗನಕ್ಕೆ ಹಾರುವಂತೆ\nಅಂತರಂಗದಲ್ಲಿ ಸಮ್ಯಕ್‍ಜ್ಞಾನ\nಬಹಿರಂಗದಲ್ಲಿ ಶಿವಸತ್‍ಕ್ರಿಯಾಸನ್ನಿಹಿತವಿಲ್ಲದೆ\nಪರವಸ್ತುವ ಕೂಡಬಾರದಾಗಿ.\nಇದು ಕಾರಣ,\nಸತ್‍ಕ್ರಿಯಾ ಸಮ್ಯಕ್‍ಜ್ಞಾನಸಂಪನ್ನರಾದಮಹಾಶರಣರ ತೋರಿ ಬದುಕಿಸಯ್ಯಾ ಎನ್ನ ಅಖಂಡೇಶ್ವರಾ. \n"
}