{
    "id": "19937", 
    "vachana": "<font>504<br/>ಕ್ರಿಯವೇ ಅಧಿಕವೆಂಬ<br/>ಗೊಡ್ಡು ಸಿದ್ಧಾಂತಿಗಳ ಮಾತು ಸೊಗಸದಯ್ಯಾ ಎನಗೆ.<br/>ಜ್ಞಾನವೇ ಅಧಿಕವೆಂಬ<br/>ದಡ್ಡ ವೇದಾಂತಿಗಳ ಮಾತು ಸೊಗಸದಯ್ಯ ಎನಗೆ.<br/>ಅದೇನು ಕಾರಣವೆಂದೊಡೆ :<br/>ಆವುದಾನೊಂದು ಪಕ್ಷಿಯು<br/>ಉಭಯ ರೆಕ್ಕೆಯಿಂದ ಗಗನಕ್ಕೆ ಹಾರುವಂತೆ<br/>ಅಂತರಂಗದಲ್ಲಿ ಸಮ್ಯಕ್‍ಜ್ಞಾನ<br/>ಬಹಿರಂಗದಲ್ಲಿ ಶಿವಸತ್‍ಕ್ರಿಯಾಸನ್ನಿಹಿತವಿಲ್ಲದೆ<br/>ಪರವಸ್ತುವ ಕೂಡಬಾರದಾಗಿ.<br/>ಇದು ಕಾರಣ,<br/>ಸತ್‍ಕ್ರಿಯಾ ಸಮ್ಯಕ್‍ಜ್ಞಾನಸಂಪನ್ನರಾದಮಹಾಶರಣರ ತೋರಿ ಬದುಕಿಸಯ್ಯಾ ಎನ್ನ ಅಖಂಡೇಶ್ವರಾ. </font>"
}