{
    "id": "20249", 
    "vachana": "<font>816<br/>ಗಂಡನುಳ್ಳ ಗರತಿಯರೆಲ್ಲರು<br/>ನಿಮ್ಮ ಗಂಡನ ಕುರುಹ ನೀವು ಹೇಳಿರೆ ;<br/>ನೀವರಿಯದಿರ್ದಡೆ<br/>ನಾವು ನಮ್ಮ ಗಂಡರ ಕುರುಹ ಹೇಳಿಹೆವು ಕೇಳಿರೆ.<br/>ಹೊಳೆವ ಕೆಂಜೆಡೆಗಳ, ಬೆಳಗುವ ಭಾಳಲೋಚನದ,<br/>ಥಳಥಳಿಪ ಸುಲಿಪಲ್ಲಿನ,<br/>ಕಳೆದುಂಬಿ ನೋಡುವ ಕಂಗಳ  ನೋಟದ,<br/>ಸೊಗಸಿಂದೆ ನಗುವ ಮುಗುಳುನಗೆಯ,<br/>ರತ್ನದಂತೆ ಬೆಳಗುವ ರಂಗುದುಟಿಯ,<br/>ಚಂಪಕದ ನಗೆಯಂತೆ ಸೊಂಪಾದ ನಾಸಿಕದ,<br/>ಶಶಿಯಂತೆ ಬೆಳಗುವ ಎಸೆವ ಕದಪಿನ,<br/>ಮಿಸುಪ ಎದೆ ಭುಜ ಕಂಠದ,<br/>ಶೃಂಗಾರದ ಕುಕ್ಷಿಯ, ಸುಳಿದೆಗೆದ ನಾಭಿಯ,<br/>ತೊಳಪ ತೊಡೆಮಣಿಪಾದಹರಡಿನ,<br/>ನಕ್ಷತ್ರದಂತೆ ಹೊಳೆವ ನಖದ ಪಂಕ್ತಿಯ<br/>ಚರಣಕಮಲದಲ್ಲಿ ಹರಿಯ ನಯನದ ಕುರುಹಿನ.<br/>ಸಕಲಸೌಂದರ್ಯವನೊಳಕೊಂಡು<br/>ರವಿಕೋಟಿಪ್ರಭೆಯಂತೆ ರಾಜಿಸುವ ರಾಜಾಧಿರಾಜನಮ್ಮ ಅಖಂಡೇಶ್ವರನೆಂಬ ನಲ್ಲನ ಕುರುಹು  ಇಂತುಟು ಕೇಳಿರವ್ವಾ.</font>"
}