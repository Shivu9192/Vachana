{
    "id": "/20249", 
    "vachana": "ಗಂಡನುಳ್ಳ ಗರತಿಯರೆಲ್ಲರು\nನಿಮ್ಮ ಗಂಡನ ಕುರುಹ ನೀವು ಹೇಳಿರೆ ;\nನೀವರಿಯದಿರ್ದಡೆ\nನಾವು ನಮ್ಮ ಗಂಡರ ಕುರುಹ ಹೇಳಿಹೆವು ಕೇಳಿರೆ.\nಹೊಳೆವ ಕೆಂಜೆಡೆಗಳ, ಬೆಳಗುವ ಭಾಳಲೋಚನದ,\nಥಳಥಳಿಪ ಸುಲಿಪಲ್ಲಿನ,\nಕಳೆದುಂಬಿ ನೋಡುವ \n  ನೋಟದ,\nಸೊಗಸಿಂದೆ ನಗುವ ಮುಗುಳುನಗೆಯ,\nರತ್ನದಂತೆ ಬೆಳಗುವ ರಂಗುದುಟಿಯ,\nಚಂಪಕದ ನಗೆಯಂತೆ ಸೊಂಪಾದ ನಾಸಿಕದ,\nಶಶಿಯಂತೆ ಬೆಳಗುವ ಎಸೆವ ಕದಪಿನ,\nಮಿಸುಪ ಎದೆ ಭುಜ ಕಂಠದ,\nಶೃಂಗಾರದ ಕುಕ್ಷಿಯ, ಸುಳಿದೆಗೆದ ನಾಭಿಯ,\nತೊಳಪ ತೊಡೆಮಣಿಪಾದಹರಡಿನ,\nನಕ್ಷತ್ರದಂತೆ ಹೊಳೆವ ನಖದ ಪಂಕ್ತಿಯ\nಚರಣಕಮಲದಲ್ಲಿ ಹರಿಯ ನಯನದ ಕುರುಹಿನ.\nಸಕಲಸೌಂದರ್ಯವನೊಳಕೊಂಡು\nರವಿಕೋಟಿಪ್ರಭೆಯಂತೆ ರಾಜಿಸುವ ರಾಜಾಧಿರಾಜನಮ್ಮ ಅಖಂಡೇಶ್ವರನೆಂಬ ನಲ್ಲನ \n  ಇಂತುಟು ಕೇಳಿರವ್ವಾ.\n"
}