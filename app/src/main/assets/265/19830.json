{
    "id": "19830", 
    "vachana": "<font>397<br/>ಭಕ್ತಿಯ ಸ್ಥಳಕುಳವನರಿಯದೆ ಬರಿದೆ ಭಕ್ತರೆನಿಸಿಕೊಂಬ<br/>ಮುಕ್ತಿಗೇಡಿಗಳನೇನೆಂಬೆನಯ್ಯ.<br/>ಅನಾದಿಪರಶಿವನು ತನ್ನ ಲೀಲೆಯಿಂದೆ<br/>ತಾನೆ ಗುರುಲಿಂಗಜಂಗಮವಾಗಿ ಬಂದನೆಂದರಿದು<br/>ತನುಮನಧನವ ಸಮರ್ಪಿಸಿ ಘನಮುಕ್ತಿಯ ಪಡೆಯಲರಿಯದೆ,<br/>ಆಣವಮಲ ಮಾಯಾಮಲ ಕಾರ್ಮಿಕಮಲವೆಂಬ<br/>ಮಲತ್ರಯಂಗಳನೆ ಭುಂಜಿಸಿ,<br/>ಸಂಸಾರವಿಷಯರಸವೆಂಬ ನೀರನೆ ಕುಡಿದು,<br/>ಮಾಯಾಮೋಹವೆಂಬ ಮದವು ತಲೆಗೇರಿ<br/>ಸೊಕ್ಕಿದೆಕ್ಕಲನಂತೆ ತಿರುಗುವ ನರಕಜೀವಿಗಳಭಕ್ತರೆನಬಹುದೇ ಅಖಂಡೇಶ್ವರಾ ?</font>"
}