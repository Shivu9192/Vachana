{
    "id": "6793", 
    "vachana": "<font>841<br/>ಸಂಸಾರದ ಸುಖವೆತ್ತ ನಿಮ್ಮ ನಿಜ  ಸುಖವೆತ್ತ?<br/>ಕತ್ತಲೆಯೆತ್ತ ಬೆಳಗೆತ್ತ?<br/>ಎನ್ನಂತರಂಗದೊಳಗಿರ್ದು ತೋರುವೆ ಅಡಗುವೆ<br/>ಇದೇನು ಗಾರುಡಿಗತನ ನಿನಗೆ?.<br/>ಸವಿವಾಲು ಸಕ್ಕರೆಯನುಣ ಕಲಸಿ, ಬೇವನುಣಿಸಿಹೆನೆಂದಡೆ<br/>ಅದು ಹಿತವಹುದೆ?<br/>ನಿನ್ನ ನಿಜಸುಖದ ಸವಿಗಲಿಸಿ,<br/>ಸಂಸಾರಸುಖವನುಣಿಸಿಹೆನೆಂದರದು ಮನಕೊಂಬುದೆ?.<br/>ಎನ್ನೊಡನೆ ವಿನೋದವೆ ನಿನಗೆ? ಬೇಡ ಬೇಡ.<br/>ಎನ್ನ ನೀನರಿದು ಸಲಹು,ನಿನಗೆ ಎನ್ನಾಣೆಯಯ್ಯಾ, ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}