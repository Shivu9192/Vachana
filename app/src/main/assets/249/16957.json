{
    "id": "/16957", 
    "vachana": "ಪದಾರ್ಥವನರ್ಪಿಸಿ ಪ್ರಸಾದವ ಪಡೆದೆವೆಂದೆಂಬರು\nನಾವಿದನರಿಯೆವು.\nಪದಾರ್ಥವಾವುದು ಪ್ರಸಾದವಾವುದೆಂದರಿಯರು.\nಪದಾರ್ಥವೆ ಆತ್ಮನು. ಪ್ರಸಾದವೇ ಪರವಸ್ತುವು.\nಪದಾರ್ಥವ ಪರಮಸ್ತುವಿನಲ್ಲಿ ಅರ್ಪಿಸಿ,\nಪದಾರ್ಥಭಾವವಿಲ್ಲದೆ ಪ್ರಸಾದಭಾವವಾದುದೆ,\nಪ್ರಸಾದವ ಪಡೆದುದು\nಈ ಭೇದವನರಿಯದೆ,\nಪರದ್ರವ್ಯವಾದ \n  ಪದಾರ್ಥವನರ್ಪಿಸಿ,\nಪ್ರಸಾದವ ಪಡೆದೆವೆಂಬ\nಭ್ರಾಂತಬಾಲಕರಿಂದ ಬಿಟ್ಟು ಬಾಲಕರುಂಟೇ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ?\n"
}