{
    "id": "17107", 
    "vachana": "<font>1155<br/>ಘಟಮಠೋಪಾಧಿಯೊಡನೆ ಕೂಡಿ, ಆಕಾಶವಿದ್ದಿತ್ತೆಂದೊಡೆ<br/>ಆ ಘಟಮಠದಂತೆ ಖಂಡಿತವಹುದೆ ಅಖಂಡಬಯಲು?<br/>ಪಿಂಡದೊಳಗಾತ್ಮನಿದ್ದನೆಂದೊಡೆ,<br/>ಆ ಪಿಂಡದಂತೆ ಖಂಡಿತನಹನೆ?<br/>ಪರಿಪೂರ್ಣ ಪರಂಜ್ಯೋತಿ ಪರಮಾತ್ಮನು<br/>ಷಟ್ತ್ರಂಶತ್ ತತ್ತ್ವಂಗಳಿಂದ ಕೂಡಿದ<br/>ಜ್ಞಾನಪಿಂಡದೊಳಗೆ, ಹೃದಯಕಮಲಸಿಂಹಾಸನದ ಮೇಲೆ<br/>ಮೂರ್ತಿಗೊಂಡಿದ್ದನಯ್ಯಾ.<br/>ಜಲದೊಳಗೆ ಹೊಳೆವಾಗಸದಂತೆ, ಮನದೊಳಗೆ ಮನರೂಪನಾಗಿ<br/>ಬೆಳಗುತ್ತಿದ್ದನಯ್ಯ ಪರಶಿವನು.<br/>ಇಂತಾದ ಕಾರಣ, ಸಪ್ತಧಾತು  ಸಮೇತವಾದ ಶರಣನ<br/>ಕಾಯವೇ ಕೈಲಾಸವಾಯಿತ್ತು, ಮನ ಸಿಂಹಾಸನವಾಯಿತ್ತು.ನಮ್ಮ ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಂಗೆ.</font>"
}