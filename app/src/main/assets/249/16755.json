{
    "id": "16755", 
    "vachana": "ಆದಿ ಮಧ್ಯಾವಸಾನಂಗಳಿಂದತ್ತತ್ತಲಾದ\nಶಿವಾಂಗರೂಪ ತಾನೆಂದರಿಯದೆ,\nನಿತ್ಯ \n  \n  \n  ಅಕ್ಷಯ ತಾನೆಂದರಿಯದೆ,\nನಿತ್ಯೋದಿತ ಸ್ವಯಂಪ್ರಕಾಶ ತಾನೆಂದರಿಯದೆ,\nಸರ್ವಗತ ಸರ್ವಜ್ಞ ಸರ್ವಶಕ್ತಿಯನುಳ್ಳ\nಪರಮಾತ್ಮ ತಾನೆಂದರಿಯದೆ,\nಮಹದಾದಿ ತತ್ತ್ವಂಗಳ ಮೇಲಿಹ\nಸಚ್ಚಿದಾನಂದರೂಪ ತಾನೆಂದರಿಯದೆ,\nಅಜ್ಞಾನದ ಬಲದಿಂದ ಅಹಂಕಾರವಶನಾಗಿ,\nನಾನು ಕರ್ತನು, ನಾನು ಭೋಕ್ತನೆಂದು ಬಗೆದು,\nಇಲ್ಲದ ಮಾಯಾ ಮೋಹರೂಪಾದ ಕರ್ಮಜನ್ಯ-\nಸಂಸಾರವ ಹೊಂದಿಸಿಕೊಂಡು, ತನ್ನ ನಿಜಸ್ವರೂಪವನರಿಯದೆ,\nಎಂದೆಂದೂ ಭವದಲ್ಲಿ ಬಳಲುತ್ತಿಹರು ಕಾಣಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}