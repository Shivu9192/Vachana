{
    "id": "16755", 
    "vachana": "<font>803<br/>ಆದಿ ಮಧ್ಯಾವಸಾನಂಗಳಿಂದತ್ತತ್ತಲಾದ<br/>ಶಿವಾಂಗರೂಪ ತಾನೆಂದರಿಯದೆ,<br/>ನಿತ್ಯ ನಿರ್ಗುಣ  ನಿರವಯ  ಅಗಣಿತ  ಅಕ್ಷಯ ತಾನೆಂದರಿಯದೆ,<br/>ನಿತ್ಯೋದಿತ ಸ್ವಯಂಪ್ರಕಾಶ ತಾನೆಂದರಿಯದೆ,<br/>ಸರ್ವಗತ ಸರ್ವಜ್ಞ ಸರ್ವಶಕ್ತಿಯನುಳ್ಳ<br/>ಪರಮಾತ್ಮ ತಾನೆಂದರಿಯದೆ,<br/>ಮಹದಾದಿ ತತ್ತ್ವಂಗಳ ಮೇಲಿಹ<br/>ಸಚ್ಚಿದಾನಂದರೂಪ ತಾನೆಂದರಿಯದೆ,<br/>ಅಜ್ಞಾನದ ಬಲದಿಂದ ಅಹಂಕಾರವಶನಾಗಿ,<br/>ನಾನು ಕರ್ತನು, ನಾನು ಭೋಕ್ತನೆಂದು ಬಗೆದು,<br/>ಇಲ್ಲದ ಮಾಯಾ ಮೋಹರೂಪಾದ ಕರ್ಮಜನ್ಯ-<br/>ಸಂಸಾರವ ಹೊಂದಿಸಿಕೊಂಡು, ತನ್ನ ನಿಜಸ್ವರೂಪವನರಿಯದೆ,<br/>ಎಂದೆಂದೂ ಭವದಲ್ಲಿ ಬಳಲುತ್ತಿಹರು ಕಾಣಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}