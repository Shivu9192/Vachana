{
    "id": "6816", 
    "vachana": "<font>864<br/>ಶ್ರೀ ವಿಭೂತಿಯನೊಲಿದು ಧರಿಸಲು,<br/>ಸಕಲದುರಿತವ ನಿವಾರಣವ ಮಾಡಿ,<br/>ಘನಸುಖವ ಕೊಡುವುದು ನೋಡಾ.<br/>ಪ್ರಣವದ ಬೆಳಗು, ಪಂಚಾಕ್ಷರಿಯ ಕಳೆ,<br/>ಪರಮನಂಗಚ್ಛವಿ ಶ್ರೀವಿಭೂತಿ ನೋಡಾ.<br/>ಶಾಂತಿಯ ನೆಲೆವನೆ, ಸರ್ವರಕ್ಷೆಯ ತವರೆನಿಸಿ,<br/>ಸಮಸ್ತ ಕಾಮಿತ  ಸುಖವೀವುದು ಶ್ರೀವಿಭೂತಿ ನೋಡಾ.<br/>ಭೂತ ಪ್ರೇತ ಪಿಶಾಚ ಬ್ರಹ್ಮರಾಕ್ಷಸ ಅಪಸ್ಮಾರ  ಬಾಧೆಯ ಬಿಡಿಸಿ<br/>ನಿಜಸುಖವಿತ್ತು ಸಲಹುವುದು ಶ್ರೀ ವಿಭೂತಿ ನೋಡಾ,<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನೇ ತಾನಾದ,ವಿಭೂತಿ ನೋಡಾ.</font>"
}