{
    "id": "16816", 
    "vachana": "ಶ್ರೀ ವಿಭೂತಿಯನೊಲಿದು ಧರಿಸಲು,\nಸಕಲದುರಿತವ ನಿವಾರಣವ ಮಾಡಿ,\nಘನಸುಖವ ಕೊಡುವುದು ನೋಡಾ.\nಪ್ರಣವದ ಬೆಳಗು, ಪಂಚಾಕ್ಷರಿಯ ಕಳೆ,\nಪರಮನಂಗಚ್ಛವಿ ಶ್ರೀವಿಭೂತಿ ನೋಡಾ.\nಶಾಂತಿಯ ನೆಲೆವನೆ, ಸರ್ವರಕ್ಷೆಯ ತವರೆನಿಸಿ,\nಸಮಸ್ತ \n  ಸುಖವೀವುದು ಶ್ರೀವಿಭೂತಿ ನೋಡಾ.\nಭೂತ ಪ್ರೇತ ಪಿಶಾಚ ಬ್ರಹ್ಮರಾಕ್ಷಸ \n  ಬಾಧೆಯ ಬಿಡಿಸಿ\nನಿಜಸುಖವಿತ್ತು ಸಲಹುವುದು ಶ್ರೀ ವಿಭೂತಿ ನೋಡಾ,\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನೇ ತಾನಾದ,ವಿಭೂತಿ ನೋಡಾ.\n"
}