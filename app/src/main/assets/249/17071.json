{
    "id": "17071", 
    "vachana": "<font>1119<br/>ಆವಾವ ಭಾಷಾಂಗವ ತೊಟ್ಟರೂ<br/>ಆ ಭಾಷಾಂಗಕ್ಕೆ ತಕ್ಕ ಗತಿ ಭಾಷೆಯಿರಬೇಕು.<br/>ಶಿವಲಾಂಛನಧಾರಿಯಾದಡೆ,<br/>ಆ ಲಾಂಛನಕ್ಕೆ ತಕ್ಕ ನಡೆ ನುಡಿ ಇರಬೇಕು.<br/>ಅದೆಂತೆಂದಡೆ:<br/>ಕಾಯದ ಕಳವಳವ ಗೆಲಿದು,<br/>ಮಾಯಾಪ್ರಪಂಚ ಮಿಥ್ಯವೆಂದರಿದು,<br/>ಕ್ಷಮೆ ದಮೆ  ಶಾಂತಿ ದಯೆ ಜ್ಞಾನ ವೈರಾಗ್ಯ<br/>ಮುಂತಾಗಿ ಸುಳಿಯಬೇಕು.<br/>ಲಿಂಗಮೋಹಿಯಾಗಿದ್ದಲ್ಲದೆ, ಉಳಿದ ಉದ್ದೇಶದ ಸುಳುಹೆಲ್ಲಾ<br/>ಬಿರುಗಾಳಿಯ ಸುಳುಹಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}