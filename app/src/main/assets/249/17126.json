{
    "id": "7126", 
    "vachana": "<font>1174<br/>ಸರ್ವ ಶಾಸ್ತ್ರೋಪಾಧಿಯಿಂದ ಬೇರೊಂದನಾಶ್ರೈಸಿ<br/>ಅರಿದಿಹೆನೆಂಬ ಉಪಮೆಯಳಿದು,<br/>ಸ್ವಾನುಭವಸಿದ್ಧಿಯಿಂದ ತನ್ನ ಸ್ವರೂಪವ ತಾನರಿದು<br/>ಅರಿದೆನೆಂಬ ಅರಿವಿನ ಮರವೆಯ ಕಳೆದು,<br/>ವರ್ಣಾಶ್ರಮಂಗಳಾಚಾರಂಗಳ ಮೀರಿದ ಶಿವಯೋಗಿಯೇ<br/>ವೇದವಿತ್ತಮನು, ವೇದವಿತ್ತಮನು.<br/>ಆತನೆಲ್ಲರ ಅಜ್ಞಾನವ ತೊಳೆದು ನಿಜಮುಕ್ತರ ಮಾಡುವ<br/>ಕರುಣಾಕರನು.<br/>ಆ ಮಹಾತ್ಮನೇ ಸರ್ವಪ್ರಪಂಚಿನ<br/>ಉತ್ಪತ್ತಿ ಸ್ಥಿತಿ ಲಯಂಗಳಿಗೆ ಕಾರಣನಾದಾತನು.<br/>ಆ ಯೋಗಿ ಶರಣನೇ ಸಚ್ಚಿದಾನಂದ<br/>ಪರಮ ಸಾಯುಜ್ಯರೂಪನು.<br/>ಆ ಮಹಾಪುರುಷನೇ ಸಾಲೋಕ್ಯಾದಿ ಸಮಸ್ತ ಮುಕ್ತಿಯ<br/>ಕೊಡುವಾತನೂ ಆಗಿ,<br/>ಪರಿಪೂರ್ಣ ಭಾವದಿಂದನಿಜಗುರು ಸ್ವತಂತ್ರ ಸಿದ್ಧಲಿಂಗೇಶ್ವರನಾಗಿ ತೋರುತ್ತಿಹನು.</font>"
}