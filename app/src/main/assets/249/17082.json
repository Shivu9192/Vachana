{
    "id": "17082", 
    "vachana": "ಭಾವಿಸಬಾರದ ಪ್ರಸಾದವ ರೂಹಿಸಬಾರದು.\nರೂಹಿಸಬಾರದ ಪ್ರಸಾದವ ಸಾಧಿಸಬಾರದು,\nಸಾಧಿಸಬಾರದ ಪ್ರಸಾದವ ಸಾಧಿಸಿ ಕಂಡೆಹೆನೆಂದು\nನರ \n  ಮನು ಮುನಿಗಳು, ಜಪ ತಪ\nಹೋಮ ನಿತ್ಯನೇಮಂಗಳಿಂದರಿಸಿ\nತೊಳಲಿ ಬಳಲುತ್ತಿದ್ದರಲ್ಲಾ.\nಕಾಯವಂತರೆಲ್ಲರೂ ಕಳವಳಿಸುತ್ತಿದ್ದರು.\nಆ ಮಹಾಪ್ರಸಾದವು ಮುನ್ನಾದಿಯ\nಶರಣಂಗಲ್ಲದೆ ಸಾಧ್ಯವಾಗದು.\nಇದು ಕಾರಣ, ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನೆಂಬ\nಮಹಾಪ್ರಸಾದವು,ಮಹಾಪ್ರಸಾದಿಗೆ ಸಾಧ್ಯ, ಉಳಿದವರಿಗಸಾಧ್ಯವು.\n"
}