{
    "id": "7146", 
    "vachana": "<font>1194<br/>ಅಜ ಹರಿಗಳರಿತಕ್ಕೆ ಅಗೋಚರವಾದ ನಿಜವನರಿದು<br/>ಸಹಜಾತ್ಮನಾದ ಶರಣಂಗೆ,<br/>ಏಕವೆಂಬುದು ಅನೇಕವೆಂಬುದು ತೋರದೆ,<br/>ಸ್ಥೂಲವೆಂಬುದು ಸೂಕ್ಷ ್ಮವೆಂಬುದು ತೋರದೆ,<br/>ಚರಾಚರವು ನಾಸ್ತಿಯಾಗಿ,<br/>ಸಮಸ್ತ ಭುವನಂಗಳು<br/>ಶೂನ್ಯವಾಗಿ ತೋರದೆ, ನಿಶೂನ್ಯವಾಗಿ ತೋರದೆ,<br/>ಜ್ಞಾನರೂಪಾಗಿ ತೋರದೆ,<br/>ಮತ್ತೊಂದು ರೂಪಾಗಿಯೂ ತೋರದೆ,<br/>ಭೂಮಿ ಜಲ ಅಗ್ನಿ ಮರುದಾಕಾಶ ಚಂದ್ರ<br/>ಸೂರ್ಯರೆಂಬವೇನೂ ತೋರದೆ,<br/>ಸರ್ವಸಾಕ್ಷಿಯಾದ ಸಮ್ಯಗ್‍ಜ್ಞಾನವೊಂದೇ ಪರಿಪೂರ್ಣವಾಗಿ<br/>ತನ್ನ ಸ್ವರೂಪಿನಿಂದ ತೋರುತ್ತಿಹುದು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣಂಗೆ.</font>"
}