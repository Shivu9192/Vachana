{
    "id": "7102", 
    "vachana": "<font>1150<br/>ಶರಣನ ಸರ್ವಾಂಗವು ಲಿಂಗದಂಗವು.<br/>ಶರಣ ನಡೆವ ಗತಿ ಲಿಂಗದ ಗತಿ.<br/>ಶರಣ ನುಡಿದ ನುಡಿ ಲಿಂಗದ ನುಡಿ.<br/>ಶರಣನಿದ್ದ ಸ್ವಭಾವದಿರವೆ ಲಿಂಗದಿರವು.<br/>ಶರಣನಿದ್ದ ತೋರುವ ಜಾಗ್ರತ್ ಸ್ವಪ್ನಂಗಳೆಲ್ಲ<br/>ಲಿಂಗವಿಡಿದು ತೋರುವುವು.<br/>ಇದು ಕಾರಣ, ಜ್ಞಾನಿಯಲ್ಲಿ ತೋರುವ ಕ್ರಿಯೆಗಳು<br/>ಫಲದಾಯಕ ಕ್ರಿಯೆಗಳಲ್ಲ.<br/>ಅದೆಂತೆಂದಡೆ,<br/>ಘೃತ ಸೋಂಕಿದ ರಸನೆಗೆ ಘೃತ  ಲೇಪವಿಲ್ಲದಂತೆ,<br/>ಶರಣಂಗೆ ಕರ್ಮಲೇಪವಿಲ್ಲ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣ ಸ್ವತಂತ್ರ.</font>"
}