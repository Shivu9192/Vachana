{
    "id": "16932", 
    "vachana": "<font>980<br/>ಬೀಜದಿಂದ ಅಂಕುರ  ತೋರಿದ ಬಳಿಕ<br/>ಬೀಜ ನಾಶವಪ್ಪುದು ನೋಡಯ್ಯ.<br/>ಪುಷ್ಟದಿಂದ ಫಲ  ತೋರಿದ ಬಳಿಕ<br/>ಪುಷ್ಟ ನಾಶವಪ್ಪುದು ನೋಡಯ್ಯ.<br/>ಸತ್ಕರ್ಮದಿಂದ ತತ್ತ್ವ ವ್ಯಕ್ತವಾದ ಬಳಿಕ<br/>ಕರ್ಮ ನಾಶವಪ್ಪುದು ನೋಡಯ್ಯ.<br/>ಈ ಪರಿಯಿಂದ ಅಂಕುರ  ಫಲದಂತೆ,<br/>ತಮ್ಮಲ್ಲಿ ತನ್ಮಯವಾಗಿರ್ದ ತತ್ತ್ವವ ತಾವರಿಯದೆ,<br/>ಹಲವು ಶಾಸ್ತ್ರವನೋದಿ ತಿಳಿವಿಲ್ಲದ ಮೂಢರೆಲ್ಲ<br/>ಹೊಲಬುಗೆಟ್ಟು ಹೋದರಲ್ಲ.<br/>ಅದೆಂತೆಂದಡೆ:<br/>ಗೋಪ ಕಕ್ಷೆಯಲ್ಲಿ ಛಾಗದ ಮರಿಯನಿಟ್ಟು<br/>ಮರಿಯ ಕಾಣೆನೆಂದು ಬಾವಿಯ ನಿಲಿಕಿ ನೋಡೆ<br/>ಬಾವಿಯ ನೀರೊಳಗೆ ಮರಿಯ ಬಿಂಬವ ಕಂಡು<br/>ಬಾವಿಯ ್ಲಲ್ವಿ ಬೀಳುವ ಗೋಪನಂತೆ,<br/>ಉಭಯಕುಚಮಧ್ಯಕೋಟರದಲ್ಲಿ ನಿದ್ರೆಗೆಯ್ವುತಿರ್ದ<br/>ಸುತನ ಮರೆದು, ಸುತನ ಕಾಣೆನೆಂದು ರೋದನವ<br/>ಮಾಡುವ ಮೂಢಸ್ತ್ರೀಯಂತೆ,<br/>ತಮ್ಮಲ್ಲಿದ್ದ ನಿಜತತ್ತ್ವವ ತಾವರಿಯದವರು<br/>ಆತ್ಮಾರ್ಥವಾಗಿ ಕೆಟ್ಟು ವ್ಯರ್ಥರಾದರೆಲ್ಲಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}