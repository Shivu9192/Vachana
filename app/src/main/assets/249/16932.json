{
    "id": "/16932", 
    "vachana": "ಬೀಜದಿಂದ \n  ತೋರಿದ ಬಳಿಕ\nಬೀಜ ನಾಶವಪ್ಪುದು ನೋಡಯ್ಯ.\nಪುಷ್ಟದಿಂದ \n  ತೋರಿದ ಬಳಿಕ\nಪುಷ್ಟ ನಾಶವಪ್ಪುದು ನೋಡಯ್ಯ.\nಸತ್ಕರ್ಮದಿಂದ ತತ್ತ್ವ ವ್ಯಕ್ತವಾದ ಬಳಿಕ\nಕರ್ಮ ನಾಶವಪ್ಪುದು ನೋಡಯ್ಯ.\nಈ ಪರಿಯಿಂದ \n  ಫಲದಂತೆ,\nತಮ್ಮಲ್ಲಿ ತನ್ಮಯವಾಗಿರ್ದ ತತ್ತ್ವವ ತಾವರಿಯದೆ,\nಹಲವು ಶಾಸ್ತ್ರವನೋದಿ ತಿಳಿವಿಲ್ಲದ ಮೂಢರೆಲ್ಲ\nಹೊಲಬುಗೆಟ್ಟು ಹೋದರಲ್ಲ.\nಅದೆಂತೆಂದಡೆ:\nಗೋಪ ಕಕ್ಷೆಯಲ್ಲಿ ಛಾಗದ ಮರಿಯನಿಟ್ಟು\nಮರಿಯ ಕಾಣೆನೆಂದು ಬಾವಿಯ ನಿಲಿಕಿ ನೋಡೆ\nಬಾವಿಯ ನೀರೊಳಗೆ ಮರಿಯ ಬಿಂಬವ ಕಂಡು\nಬಾವಿಯ ್ಲಲ್ವಿ ಬೀಳುವ ಗೋಪನಂತೆ,\nಉಭಯಕುಚಮಧ್ಯಕೋಟರದಲ್ಲಿ ನಿದ್ರೆಗೆಯ್ವುತಿರ್ದ\nಸುತನ ಮರೆದು, ಸುತನ ಕಾಣೆನೆಂದು ರೋದನವ\nಮಾಡುವ ಮೂಢಸ್ತ್ರೀಯಂತೆ,\nತಮ್ಮಲ್ಲಿದ್ದ ನಿಜತತ್ತ್ವವ ತಾವರಿಯದವರು\nಆತ್ಮಾರ್ಥವಾಗಿ ಕೆಟ್ಟು ವ್ಯರ್ಥರಾದರೆಲ್ಲಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}