{
    "id": "/17085", 
    "vachana": "ಆರಾಧಾರದ ನಿಚ್ಚಣಿಗೆಯನೇರಿ ನೋಡಲು\nಸೂಕ್ಷ ್ಮ ಮಂದರಿಗಿರಿಯೆಂಬ ಮಹಾಪರ್ವತವ ಕಾಣಬಹುದು.\nಆ ಪರ್ವತವ ತುಟ್ಟ ತುದಿಯನೇರಿ ನೋಡಲು\nಮಹದಾಕಾಶ ಮಂಟಪವುಂಟು.\nಆ ಮಂಟಪವ ಹೊಕ್ಕಿಹೆನೆಂದು ವಿಚಾರಿಸಿ ನೋಡಲು\nಅಲ್ಲೊಂದು ಸೂಕ್ಷ ್ಮದ್ವಾರವುಂಟು.\nಆ ಸೂಕ್ಷ ್ಮದ್ವಾರ ಕವಾಟವ ತೆರೆದು ನೋಡಲು\nಅಲ್ಲಿ ನಿರುಪಾಧಿಕ ಜ್ಯೋತಿ ಬೆಳಗುತ್ತಿಪ್ಪುದು.\nಆ ಬೆಳಗಿನೊಳಗೆ ಅಚಲವಾಗಿ ನಿಂದು,\nಪರಿಪೂರ್ಣ ಪೂಜೆಯಾಗಿ\nತನ್ನನೆ ನಿರಾಳಲಿಂಗಕ್ಕೆ \n  ಮಾಡುವಾತನೆಪರಮ ನಿರ್ವಾಣಿಯಯ್ಯಾ, ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}