{
    "id": "/17088", 
    "vachana": "ಕಾಯವೆಂಬ ಪಟ್ಟಣಕ್ಕೆ ಅಕಾಯನಿತ್ಯನೆಂಬರಸು\nಕ್ಷಮೆ \n  \n  ಶಾಂತಿ \n  ಸುಮನ\nನಿರಹಂಕಾರಗಳೆಂಬ ಪರಿವಾರ.\nಆ ಪಟ್ಟಣದ ಹೊರ ಒಳಯಕ್ಕೆ ಒಂಬತ್ತು ಬಾಗಿಲು.\nಮಧ್ಯ ಒಳಯಕ್ಕೆ ನಾಲ್ಕು ಬಾಗಿಲು.\nಆ ಅರಸಿನರಮನೆಯ ಸ್ವಯಂಭುನಾಥನ\nಗರ್ಭಗೃಹಕ್ಕೆ ಎರಡು ಬಾಗಿಲು.\nಮೇಲುಶಿಖರದಲೊಂದು ಬಾಗಿಲು ಉರಿಯನುಗುಳುವರು.\nಆ ಪಟ್ಟಣದ \n  ಸ್ವಯಂಭುನಾಥನಿಗೆ\nನಿತ್ಯ ನೇಮವ ಮಾಡಲೆಂದು ಗರ್ಭಗೃಹವ ಹೊಗಲೊಡನೆ\nಆತನ ಕೈವಿಡಿದು ಉಭಯ ಬಾಗಿಲ ಹೊಕ್ಕು ಹೋಗಿ\nಉಭಯ ನಿರ್ವಯಲಾದ ನಿಲವನುಪಮಿಸಬಹುದೇ,\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನಲ್ಲಿಒಂದಾದ ಲಿಂಗೈಕ್ಯವನು?\n"
}