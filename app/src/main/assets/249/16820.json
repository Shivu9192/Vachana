{
    "id": "6820", 
    "vachana": "<font>868<br/>ಅಖಿಳಾಗಮ ಶ್ರುತಿ  ಪುರಾಣಂಗಳು<br/>ವಿಭೂತಿಯನೊಲಿದು ಧರಿಸೆಂದು ಹೇಳುತ್ತಿವೆ ನೋಡಾ.<br/>ಇದನರಿದರಿದು ಧರಿಸದಿಹ ನರನೆ ಪತಿತನೆಂದು<br/>ಸಾರುತ್ತಿವೆ ವೇದಾಗಮಂಗಳು ನೋಡಾ.<br/>ಪಂಚಾಕ್ಷರಿಯ ಮಂತ್ರ ಸಹಿತ<br/>ವಿಭೂತಿಯನು, ಲಲಾಟಾದಿ ಸಮಸ್ತ<br/>ಸ್ಥಾನಂಗಳಲ್ಲಿ ಅಲಂಕರಿಸಲು,<br/>ಆತನ ಲಲಾಟದ ದುರ್ಲಿಖಿತವ ತೊಡೆದು,<br/>ನಿಜಸುಖವೀವುದೆಂದು ಹೇಳುತ್ತಿವೆ ಸಕಲ  ಸಂಹಿತೆಗಳು.<br/>ಇಂತಪ್ಪ ವಿಭೂತಿಯ ಧಾರಣವನುಳಿದು,<br/>ಮೋಕ್ಷವನೆಯ್ದಿಹೆನೆಂಬುವನ ಬುದ್ಧಿ,<br/>ವಿಷಪಾನವ ಮಾಡಿ,<br/>ಶರೀರಕ್ಕೆ ನಿತ್ಯತ್ವದ ಪಡೆದೆಹೆನೆಂಬವನಂತೆ.<br/>ಇದು ಕಾರಣ,<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ನಿಜವ ಬೆರಸುವಡೆ,ಶ್ರೀವಿಭೂತಿಯ ಧಾರಣವೇ ಮುಖ್ಯವಯ್ಯ.</font>"
}