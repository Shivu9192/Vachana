{
    "id": "/16820", 
    "vachana": "ಅಖಿಳಾಗಮ \n  ಪುರಾಣಂಗಳು\nವಿಭೂತಿಯನೊಲಿದು ಧರಿಸೆಂದು ಹೇಳುತ್ತಿವೆ ನೋಡಾ.\nಇದನರಿದರಿದು ಧರಿಸದಿಹ ನರನೆ ಪತಿತನೆಂದು\nಸಾರುತ್ತಿವೆ ವೇದಾಗಮಂಗಳು ನೋಡಾ.\nಪಂಚಾಕ್ಷರಿಯ ಮಂತ್ರ ಸಹಿತ\nವಿಭೂತಿಯನು, ಲಲಾಟಾದಿ ಸಮಸ್ತ\nಸ್ಥಾನಂಗಳಲ್ಲಿ ಅಲಂಕರಿಸಲು,\nಆತನ ಲಲಾಟದ ದುರ್ಲಿಖಿತವ ತೊಡೆದು,\nನಿಜಸುಖವೀವುದೆಂದು ಹೇಳುತ್ತಿವೆ \n  ಸಂಹಿತೆಗಳು.\nಇಂತಪ್ಪ ವಿಭೂತಿಯ ಧಾರಣವನುಳಿದು,\nಮೋಕ್ಷವನೆಯ್ದಿಹೆನೆಂಬುವನ ಬುದ್ಧಿ,\nವಿಷಪಾನವ ಮಾಡಿ,\nಶರೀರಕ್ಕೆ ನಿತ್ಯತ್ವದ ಪಡೆದೆಹೆನೆಂಬವನಂತೆ.\nಇದು ಕಾರಣ,\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ನಿಜವ ಬೆರಸುವಡೆ,ಶ್ರೀವಿಭೂತಿಯ ಧಾರಣವೇ ಮುಖ್ಯವಯ್ಯ.\n"
}