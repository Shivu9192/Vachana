{
    "id": "17072", 
    "vachana": "ನಾನು ಹಿರಿಯ, ತಾನು ಹಿರಿಯರೆಂಬವರೆಲ್ಲ ಹಿರಿಯರೇ?\nಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರ-\nದೊಳಗಿಪ್ಪವರೆಲ್ಲಾ ಹಿರಿಯರೇ?\nಆಟಮಟ \n  \n  ಪಿಸುಣತನದಲ್ಲಿಪ್ಪವರೆಲ್ಲಾ ಹಿರಿಯರೇ?\nಸರ್ಪ ಸಾವಿರ \n  ಇರ್ದಡೇನು, ವಿಷಬಿಡುವುದೇ?\nಹಾವುಮೆಕ್ಕೆಯು ಹಣ್ಣಾದಡೇನು, ಮಧುರವಪ್ಪುದೇ?\nಅರಿಷಡ್ವರ್ಗದುರವಣಿಗೊಳಗಾದಡಾತ ಹಿರಿಯನೇ?\nಸಮತೆ ಸಮಾಧಾನ ತುಂಬಿ ತುಳುಕದೆ,\nಸುಜ್ಞಾನಭರಿತವಾದಡಾತ ಹಿರಿಯನು.\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ, ನಿಮ್ಮನರಿಯದೆ\nಬರುಮಾತಿನಲ್ಲಿ ಹಿರಿಯನೆಂದಡೆನಾಚಿತ್ತೆನ್ನ ಮನವು.\n"
}