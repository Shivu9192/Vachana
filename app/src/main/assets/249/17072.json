{
    "id": "7072", 
    "vachana": "<font>1120<br/>ನಾನು ಹಿರಿಯ, ತಾನು ಹಿರಿಯರೆಂಬವರೆಲ್ಲ ಹಿರಿಯರೇ?<br/>ಕಾಮ ಕ್ರೋಧ ಲೋಭ ಮೋಹ ಮದ ಮತ್ಸರ-<br/>ದೊಳಗಿಪ್ಪವರೆಲ್ಲಾ ಹಿರಿಯರೇ?<br/>ಆಟಮಟ ಕುಟಿಲ  ಕುಹಕ  ಪಿಸುಣತನದಲ್ಲಿಪ್ಪವರೆಲ್ಲಾ ಹಿರಿಯರೇ?<br/>ಸರ್ಪ ಸಾವಿರ ಕಾಲ  ಇರ್ದಡೇನು, ವಿಷಬಿಡುವುದೇ?<br/>ಹಾವುಮೆಕ್ಕೆಯು ಹಣ್ಣಾದಡೇನು, ಮಧುರವಪ್ಪುದೇ?<br/>ಅರಿಷಡ್ವರ್ಗದುರವಣಿಗೊಳಗಾದಡಾತ ಹಿರಿಯನೇ?<br/>ಸಮತೆ ಸಮಾಧಾನ ತುಂಬಿ ತುಳುಕದೆ,<br/>ಸುಜ್ಞಾನಭರಿತವಾದಡಾತ ಹಿರಿಯನು.<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ, ನಿಮ್ಮನರಿಯದೆ<br/>ಬರುಮಾತಿನಲ್ಲಿ ಹಿರಿಯನೆಂದಡೆನಾಚಿತ್ತೆನ್ನ ಮನವು.</font>"
}