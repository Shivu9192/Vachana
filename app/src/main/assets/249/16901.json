{
    "id": "/16901", 
    "vachana": "ಗಿರಿ \n  ಗುಹೆ ಮಹಾವಿಪಿನ ಸರೋವರದಲ್ಲಿ\nಹಿರಿದುಗ್ರತಪವ ಮಾಡುತ್ತ\nಪವನಾಹಾರ, ಪರ್ಣಾಹಾರ, ಜಲಾಹಾರ, ಘಳಾಹಾರ\nನಿರಾಹಾರದಲ್ಲಿದ್ದಡೇನು?\nತನು ಮನ ರೂಪವಾದ ಮಾಯೆ ಕಾಡದೆ ಬಿಡುವಳೆ?\nತನುವಿನಲ್ಲಿ ವ್ಯಾಪಾರ ಮನದಲ್ಲಿ ವ್ಯಾಕುಲವಾಗಿ\nಕಾಡದೆ ಬಿಡುವಳೆ?\nಈ ಮಾಯೆಯ ಗೆಲುವುದಕ್ಕೊಂದುಪಾಯವ ಕಾಬುದು.\nಅದೆಂತೆಂದಡೆ,\nಕಂಗಳ ಕೊನೆಯಲ್ಲಿ ಲಿಂಗದ ನೋಟ.\nಮನದ ಕೊನೆಯಲ್ಲಿ ಲಿಂಗದ ನೆನಹು.\nಜಿಹ್ವೆಯ ಕೊನೆಯಲ್ಲಿ ಶಿವಮಂತ್ರ.\nಭಾವದ ಕೊನೆಯಲ್ಲಿ ಶಿವಾನುಭಾವ ನೆಲೆಗೊಂಡಡೆ,\nಅಂಗದ ಅವಯವಂಗಳೆಲ್ಲ ಲಿಂಗದ ಅವಯವಂಗಳಾಗಿ,\nಕೀಟಭ್ರಮರನಂತೆ ತಾನೇ ಶಿವನಹನು.\nಇಂತಪ್ಪ ಲಿಂಗಾನುಭಾವಿ ಲಿಂಗಸಂಗಿಗೆ ಅಂಗವಿಲ್ಲ.\nಅಂಗವಿಲ್ಲದ \n  ನಿರ್ಮಲಂಗೆ,\nಮಾಯಾಮಲಿನ ಮುನ್ನವೆ ಹೊದ್ದದಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}