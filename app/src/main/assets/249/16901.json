{
    "id": "16901", 
    "vachana": "<font>949<br/>ಗಿರಿ ತರು  ಗುಹೆ ಮಹಾವಿಪಿನ ಸರೋವರದಲ್ಲಿ<br/>ಹಿರಿದುಗ್ರತಪವ ಮಾಡುತ್ತ<br/>ಪವನಾಹಾರ, ಪರ್ಣಾಹಾರ, ಜಲಾಹಾರ, ಘಳಾಹಾರ<br/>ನಿರಾಹಾರದಲ್ಲಿದ್ದಡೇನು?<br/>ತನು ಮನ ರೂಪವಾದ ಮಾಯೆ ಕಾಡದೆ ಬಿಡುವಳೆ?<br/>ತನುವಿನಲ್ಲಿ ವ್ಯಾಪಾರ ಮನದಲ್ಲಿ ವ್ಯಾಕುಲವಾಗಿ<br/>ಕಾಡದೆ ಬಿಡುವಳೆ?<br/>ಈ ಮಾಯೆಯ ಗೆಲುವುದಕ್ಕೊಂದುಪಾಯವ ಕಾಬುದು.<br/>ಅದೆಂತೆಂದಡೆ,<br/>ಕಂಗಳ ಕೊನೆಯಲ್ಲಿ ಲಿಂಗದ ನೋಟ.<br/>ಮನದ ಕೊನೆಯಲ್ಲಿ ಲಿಂಗದ ನೆನಹು.<br/>ಜಿಹ್ವೆಯ ಕೊನೆಯಲ್ಲಿ ಶಿವಮಂತ್ರ.<br/>ಭಾವದ ಕೊನೆಯಲ್ಲಿ ಶಿವಾನುಭಾವ ನೆಲೆಗೊಂಡಡೆ,<br/>ಅಂಗದ ಅವಯವಂಗಳೆಲ್ಲ ಲಿಂಗದ ಅವಯವಂಗಳಾಗಿ,<br/>ಕೀಟಭ್ರಮರನಂತೆ ತಾನೇ ಶಿವನಹನು.<br/>ಇಂತಪ್ಪ ಲಿಂಗಾನುಭಾವಿ ಲಿಂಗಸಂಗಿಗೆ ಅಂಗವಿಲ್ಲ.<br/>ಅಂಗವಿಲ್ಲದ ನಿತ್ಯ  ನಿರ್ಮಲಂಗೆ,<br/>ಮಾಯಾಮಲಿನ ಮುನ್ನವೆ ಹೊದ್ದದಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}