{
    "id": "/17091", 
    "vachana": "ಭಾವಿಸಿಹೆನೆಂಬ ಭಾವಕರಿಗೆ ಭಾವಭೇದವುಂಟು.\nಆವಾವ ಪರಿಯಲ್ಲಿ ಭಾವಿಸಿದಡೇನು?\nಶಿವಭಾವ ನೆಲೆಗೊಂಡುದೆ ಭಾವ.\nಗುರುಬೋಧೆಯಿಂದ ಪರವನರಿದೆನೆಂಬವರಿಗೆ\nಆತ್ಮಸ್ವರೂಪವನರಿದಲ್ಲದಾಗದು.\nಆತ್ಮಸ್ವರೂಪವೆಂಬುವದು ಅಖಂಡ ಬ್ರಹ್ಮ.\nಸರ್ವಭೂತಾಂತಃಕರಣಾಶ್ರಿತ, ನಿಸ್ಸಂಗಕರ್ಮ ನಿಯಂತ್ರಿತ,\nಸರ್ವವ್ಯಾಪಿ, ನಿತ್ಯನಿರಂಜನ ಸಂವಿತ್ಸ ್ವರೂಪ,\nಇಂತಪ್ಪ ಆತ್ಮನ ನೆಲೆಯನರಿದಾತನೇ ಮುಕ್ತನು.\nಅರಿಯದಾತನೇ ಬದ್ಧನಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ.\n"
}