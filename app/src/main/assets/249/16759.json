{
    "id": "16759", 
    "vachana": "<font>807<br/>ಅರ್ಥದಲ್ಲೇನೂ ಸುಖವಿಲ್ಲ.<br/>ಅರ್ಥವಗಳಿಸಿ ಆತ್ಮಪುತ್ರರ್ಗಿರಿಸಬೇಡ.<br/>ಆರಿಗಾರೂ ಇಲ್ಲ.<br/>ಶಿವನಲ್ಲದೆ ಹಿತವರಿಲ್ಲವೆಂದರಿದು,<br/>ಶಿವನೊಡವೆಯ ಶಿವನವರಿಗೆ ಕೊಡು ಮರುಳೆ.<br/>ಅರ್ಥದಲ್ಲೇನೂ ಸುಖವಿಲ್ಲ.<br/>ಅರ್ಥವನಾರ್ಜಿಸುವಲ್ಲಿ ದುಃಖ.<br/>ಅರ್ಜಿಸಿದ ಧನವ ರಕ್ಷಿಸುವಲ್ಲಿ ದುಃಖ.<br/>ನಾಶವಾದಡೆ ದುಃಖ, ವೆಚ್ಚವಾದಡೆ ದುಃಖ.<br/>ಈ ಪರಿಯಲ್ಲಿ ಅರ್ಥದಿಂದ ಸದಾ ದುಃಖವಡೆವವರಿಗೆ<br/>ಸುಖವಿಲ್ಲೆಂದರಿಯದೆ,<br/>ಧನದರ್ಥದ ಮರವೆಯಲ್ಲಿ ಬಳಲುತ್ತಿಹ,<br/>ಮನುಜರಿಗಿನ್ನಾವ ಗತಿಯಿಲ್ಲವಯ್ಯ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}