{
    "id": "/16759", 
    "vachana": "ಅರ್ಥದಲ್ಲೇನೂ ಸುಖವಿಲ್ಲ.\nಅರ್ಥವಗಳಿಸಿ ಆತ್ಮಪುತ್ರರ್ಗಿರಿಸಬೇಡ.\nಆರಿಗಾರೂ ಇಲ್ಲ.\nಶಿವನಲ್ಲದೆ ಹಿತವರಿಲ್ಲವೆಂದರಿದು,\nಶಿವನೊಡವೆಯ ಶಿವನವರಿಗೆ ಕೊಡು ಮರುಳೆ.\nಅರ್ಥದಲ್ಲೇನೂ ಸುಖವಿಲ್ಲ.\nಅರ್ಥವನಾರ್ಜಿಸುವಲ್ಲಿ ದುಃಖ.\nಅರ್ಜಿಸಿದ ಧನವ ರಕ್ಷಿಸುವಲ್ಲಿ ದುಃಖ.\nನಾಶವಾದಡೆ ದುಃಖ, ವೆಚ್ಚವಾದಡೆ ದುಃಖ.\nಈ ಪರಿಯಲ್ಲಿ ಅರ್ಥದಿಂದ ಸದಾ ದುಃಖವಡೆವವರಿಗೆ\nಸುಖವಿಲ್ಲೆಂದರಿಯದೆ,\nಧನದರ್ಥದ ಮರವೆಯಲ್ಲಿ ಬಳಲುತ್ತಿಹ,\nಮನುಜರಿಗಿನ್ನಾವ ಗತಿಯಿಲ್ಲವಯ್ಯ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}