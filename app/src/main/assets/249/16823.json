{
    "id": "16823", 
    "vachana": "ಸತ್ಯಸದಾಚಾರವಂತರು, ಮುನ್ನ ರುದ್ರಾಕ್ಷಿಯ ಧರಿಸಿ,\nಮುಕ್ತಿಯನೈದಿದರು ನೋಡಯ್ಯ.\nಇದನರಿದು,\nಮುಕ್ತಿಯಬೀಜವೆನಿಪ ರುದ್ರಾಕ್ಷಿಯ ಧರಿಸಿದರಯ್ಯ.\nದರ್ಶನ ಸ್ವರ್ಷನದಿಂದ ಪಾಪನಾಶನ ಕಾಣಿರಯ್ಯ.\nರುದ್ರನ ಐದುಮುಖವಾದ ರುದ್ರಾಕ್ಷಿ,\nರುದ್ರನ ಮುದ್ರೆಯೆಂದರಿದು ಧರಿಸಿದರಯ್ಯ.\nರುದ್ರಾಕ್ಷಿಯ ಧರಿಸಿದವರು ರುದ್ರರಪ್ಪರು, ತಪ್ಪದು ಕಾಣಿರಯ್ಯ.\nಇಂತಿದನರಿದು,\nಶಿಖೆ \n  ಕಂಠ \n  ಹೃದಯ \n  ಮಣಿಬಂಧಗಳಲ್ಲಿ\nಅಕ್ಷಮಾಲೆಯಾಗಿ ಧರಿಸಿದವರೆ ರುದ್ರರು.\nಆ ರುದ್ರಾಕ್ಷಿಯ ಧರಿಸಿದ ರುದ್ರರ,\nದರ್ಶನ ಸ್ವರ್ಶನ ಸಂಭಾಷಣೆಯಿಂದ ಸರ್ವಪಾಪಕ್ಷಯವಾಗಿ,\nಕೇವಲ ಮುಕ್ತಿಯಪ್ಪುದು ತಪ್ಪದಯ್ಯ.\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ ಬೆರಸಬೇಕಾದಡೆ,ಶ್ರೀರುದ್ರಾಕ್ಷಿಯನೊಲಿದು ಧರಿಸಿರಯ್ಯ.\n"
}