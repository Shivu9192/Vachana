{
    "id": "16823", 
    "vachana": "<font>871<br/>ಸತ್ಯಸದಾಚಾರವಂತರು, ಮುನ್ನ ರುದ್ರಾಕ್ಷಿಯ ಧರಿಸಿ,<br/>ಮುಕ್ತಿಯನೈದಿದರು ನೋಡಯ್ಯ.<br/>ಇದನರಿದು,<br/>ಮುಕ್ತಿಯಬೀಜವೆನಿಪ ರುದ್ರಾಕ್ಷಿಯ ಧರಿಸಿದರಯ್ಯ.<br/>ದರ್ಶನ ಸ್ವರ್ಷನದಿಂದ ಪಾಪನಾಶನ ಕಾಣಿರಯ್ಯ.<br/>ರುದ್ರನ ಐದುಮುಖವಾದ ರುದ್ರಾಕ್ಷಿ,<br/>ರುದ್ರನ ಮುದ್ರೆಯೆಂದರಿದು ಧರಿಸಿದರಯ್ಯ.<br/>ರುದ್ರಾಕ್ಷಿಯ ಧರಿಸಿದವರು ರುದ್ರರಪ್ಪರು, ತಪ್ಪದು ಕಾಣಿರಯ್ಯ.<br/>ಇಂತಿದನರಿದು,<br/>ಶಿಖೆ ಮಸ್ತಕ  ಕಂಠ ಕರ್ಣ  ಹೃದಯ ಬಾಹು  ಮಣಿಬಂಧಗಳಲ್ಲಿ<br/>ಅಕ್ಷಮಾಲೆಯಾಗಿ ಧರಿಸಿದವರೆ ರುದ್ರರು.<br/>ಆ ರುದ್ರಾಕ್ಷಿಯ ಧರಿಸಿದ ರುದ್ರರ,<br/>ದರ್ಶನ ಸ್ವರ್ಶನ ಸಂಭಾಷಣೆಯಿಂದ ಸರ್ವಪಾಪಕ್ಷಯವಾಗಿ,<br/>ಕೇವಲ ಮುಕ್ತಿಯಪ್ಪುದು ತಪ್ಪದಯ್ಯ.<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ ಬೆರಸಬೇಕಾದಡೆ,ಶ್ರೀರುದ್ರಾಕ್ಷಿಯನೊಲಿದು ಧರಿಸಿರಯ್ಯ.</font>"
}