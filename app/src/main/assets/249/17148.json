{
    "id": "17148", 
    "vachana": "<font>1196<br/>ಅಂಗ ಲಿಂಗವೆಂಬ ಸಂದು  ಸಂಶಯವಳಿದು<br/>ಲಿಂಗಾಂಗದೈಕ್ಯವನರಿದು ಕೂಡಿದ ಶಿವಯೋಗಿಗೆ<br/>ನಿಶ್ಚಿಂತತ್ವವೇ ಶಿವಧ್ಯಾನ;<br/>ಸಕಲ ಕ್ರೀಗಳು ಲಯವಾದ ಇರವೇ ಶಿವಪೂಜೆ;<br/>ಚರಾಚರವನು ವ್ಯಾಪಿಸಿ ನಿಂದ ನಿಶ್ಚಲವೇ ಪ್ರದಕ್ಷಿಣ;<br/>ಸೋಹಂ ದಾಸೋಹಂ  ಭಾವವಳಿದು<br/>ಆ ಶಿವೋಹಂ ಭಾವ ತನ್ನಲ್ಲಿ ನಿಂದುದೇ ನಮಸ್ಕಾರ;<br/>ಸ್ವಯ ಪರವೆಂಬ ವಿವೇಕದನುಭಾವವಡಗಿ<br/>ನಿಂದ ಮೌನವೇ ಸ್ತೋತ್ರ;<br/>ಬಿಂದು ನಾದಾದಿ ಉಪಾಧಿಯ ತೊಲಗಿದ ಪರಿಪೂರ್ಣ ಶಿವನಾಗಿ<br/>ತಾ ಶಿವನಾದೆನೆಂಬ ಚಿದಹಂಭಾವವಡಗಿ<br/>ವಿಧಿ ನಿಷೇಧಂಗಳನರಿಯದುದೇ ಮಹಾಶೀಲ;<br/>ಸರ್ವಜ್ಞತ್ವ ನಿತ್ಯತೃಪ್ತಿ ಅನಾದಿಪ್ರಬೋಧ,<br/>ಸ್ವತಂತ್ರ ನಿತ್ಯ  ಶಕ್ತಿ ಎಂಬ<br/>ಷಡ್ಗುಣೈಶ್ವರ್ಯ ತನಗೂ ಶಿವಂಗೂ ಸಮವಾಗಿ<br/>ಶಿವನೊಳಗೆ ತಾನು, ತನ್ನೊಳಗೆ ಶಿವನು<br/>ಅಡಗಿ ಸಮರಸವಾದುದೇ,<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನಲ್ಲಿಪರಮನಿರ್ವಾಣವೆನಿಸುವುದು.</font>"
}