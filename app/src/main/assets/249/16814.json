{
    "id": "16814", 
    "vachana": "<font>862<br/>ನಿರಾಳದಿಂದ ಸಹಜವಾಯಿತ್ತು.<br/>ಸಹಜದಿಂದ ಸೃಷ್ಟಿಯಾಯಿತ್ತು.<br/>ಸೃಷ್ಟಿಯಿಂದ ಸಂಸಾರವಾಯಿತ್ತು.<br/>ಸಂಸಾರದಿಂದ ಅಜ್ಞಾನವಾಯಿತ್ತು.<br/>ಆಜ್ಞಾನದಿಂದ ಬಳಲುವ ಜೀವರ,<br/>ಬಳಲಿಕೆಯ ತೊಲಗಿಸಲು ಜ್ಞಾನವಾಯಿತ್ತು.<br/>ಜ್ಞಾನದಿಂದಲಾಯಿತ್ತು ಗುರುಕರುಣ.<br/>ಗುರುಕರುಣದಿಂದಲಾಯಿತ್ತು ಸುಮನ.<br/>ಸುಮನದಿಂದಲಾಯಿತ್ತು ಶಿವಧ್ಯಾನ.<br/>ಶಿವಧ್ಯಾನದಿಂದಲಾಯಿತ್ತು ನಿರ್ದೇಹ<br/>ನಿರ್ದೇಹದಿಂದಲಾಯಿತ್ತು ಸಾಯುಜ್ಯ.<br/>ಸಾಯುಜ್ಯದಿಂದಲಾಯಿತ್ತು ಸರ್ವಶೂನ್ಯ.<br/>ಆ ಸರ್ವಶೂನ್ಯದಲ್ಲೊಡಗೂಡಿ ನಿಂದಾತಂಗೆ,<br/>ಮರಳಿ ಜನ್ಮ ಉಂಟೆ ಹೇಳಾ?,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}