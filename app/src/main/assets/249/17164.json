{
    "id": "7164", 
    "vachana": "<font>1212<br/>ಚಂದ್ರ ಚಂದ್ರಿಕೆಯಂತೆ, ಅಗ್ನಿ ಉಷ್ಣದಂತೆ,<br/>ರತ್ನ ಕಾಂತಿಯಂತೆ,<br/>ಬ್ರಹ್ಮವ ಬಿಡದೆ ತೋರುವ ಬ್ರಹ್ಮಶಕ್ತಿ<br/>ಬ್ರಹ್ಮದ ಅಂತಃಕರಣವಾದ ಕಾರಣ<br/>ವಿಶ್ವಭಾಜನವೆನಿಸಿತ್ತು.<br/>ಬೀಜದಲ್ಲಿ ವೃಕ್ಷ  ಪತ್ರೆ ಫಲಂಗಳು ತೋರುವಂತೆ,<br/>ಬ್ರಹ್ಮದ ಹೃದಯಬೀಜದಲ್ಲಿ ವಿಶ್ವವು ತೋರುವುದಾಗಿ,<br/>ಆ ವಿಶ್ವಭಾಜನವಾದ ಚಿತ್ತೇ ತನ್ನ ಸ್ವರೂಪವೆಂದು<br/>ಕಂಡ ಜೀವನ್ಮುಕ್ತಂಗೆ<br/>ವಿಧಿ-ನಿಷೇಧ, ಸಂಕಲ್ಪ- ವಿಕಲ್ಪ, ಪ್ರಕೃತಿ-ವಿಕೃತಿ ಮೊದಲಾದ<br/>ಜಗದ್ವಾಪಾರವೆಂಬುದೇನೂ ಇಲ್ಲ.<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ,ನಿಮ್ಮ ಶರಣ ನಿಮ್ಮ ಕೂಡಿ ನಿಮ್ಮಂತಹನು.</font>"
}