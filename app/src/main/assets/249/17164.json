{
    "id": "/17164", 
    "vachana": "ಚಂದ್ರ ಚಂದ್ರಿಕೆಯಂತೆ, ಅಗ್ನಿ ಉಷ್ಣದಂತೆ,\nರತ್ನ ಕಾಂತಿಯಂತೆ,\nಬ್ರಹ್ಮವ ಬಿಡದೆ ತೋರುವ ಬ್ರಹ್ಮಶಕ್ತಿ\nಬ್ರಹ್ಮದ ಅಂತಃಕರಣವಾದ ಕಾರಣ\nವಿಶ್ವಭಾಜನವೆನಿಸಿತ್ತು.\nಬೀಜದಲ್ಲಿ \n  ಪತ್ರೆ ಫಲಂಗಳು ತೋರುವಂತೆ,\nಬ್ರಹ್ಮದ ಹೃದಯಬೀಜದಲ್ಲಿ ವಿಶ್ವವು ತೋರುವುದಾಗಿ,\nಆ ವಿಶ್ವಭಾಜನವಾದ ಚಿತ್ತೇ ತನ್ನ ಸ್ವರೂಪವೆಂದು\nಕಂಡ ಜೀವನ್ಮುಕ್ತಂಗೆ\nವಿಧಿ-ನಿಷೇಧ, ಸಂಕಲ್ಪ- ವಿಕಲ್ಪ, ಪ್ರಕೃತಿ-ವಿಕೃತಿ ಮೊದಲಾದ\nಜಗದ್ವಾಪಾರವೆಂಬುದೇನೂ ಇಲ್ಲ.\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ,ನಿಮ್ಮ ಶರಣ ನಿಮ್ಮ ಕೂಡಿ ನಿಮ್ಮಂತಹನು.\n"
}