{
    "id": "6948", 
    "vachana": "<font>996<br/>ಅಯ್ಯಾ, ನಿಮಗೆ ಪತ್ರೆ ಪುಷ್ಪದಿಂದ ಪೂಜೆಯ ಮಾಡುತಿರ್ದಡೇನು<br/>ಸರ್ವೇಂದ್ರಿಯಂಗಳು ಸೋಂಕಿದವೆಲ್ಲ<br/>ನಿಮ್ಮ ಪೂಜೆಯಾಗಿ ಮಾಡದನ್ನಕ್ಕಾ?<br/>ಅಯ್ಯಾ, ನಿಮ್ಮ ನೆನೆವುತ್ತಿರ್ದಡೇನು<br/>ನೆನೆವ ಮನದಲ್ಲಿ ನಿಮ್ಮ ನೆಲೆಗೊಳಿಸಿ<br/>ಮನ ನಿಮ್ಮಲ್ಲಿ ಲೀಯವಾಗದನ್ನಕ್ಕಾ?<br/>ಅಯ್ಯಾ ನಿಮಗೆ ಸಕಲ  ಸುಯಿಧಾನವನರ್ಪಿಸುತ್ತಿರ್ದಡೇನು<br/>ಅರ್ಪಣದೊಳಗೆ ತನ್ನ ನಿಮ್ಮಲ್ಲಿ ಅರ್ಪಿಸಿ ನಿಮ್ಮೊಳಗಾಗದನ್ನಕ್ಕಾ?<br/>ಅದು ಕಾರಣ,<br/>ತನುಗುಣವಿಡಿದು ಲಿಂಗವ ಮುಟ್ಟಿ ಪೂಜೆಯ ಮಾಡಿದವರೆಲ್ಲ,<br/>ನಿಮಗೆ ಮುನ್ನವೇ ದೂರವಾದರು.<br/>ನಾನಿದನರಿದು ಅವಿರಳ  ಲಿಂಗಾರ್ಚನೆಯ ಮಾಡಿ<br/>ನಿಮ್ಮೊಳಗಾದೆನಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}