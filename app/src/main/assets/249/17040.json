{
    "id": "/17040", 
    "vachana": "ಚಂದ್ರಸೂರ್ಯರ ಹಿಡಿದೆಳೆತಂದು\nಒಂದೇ ಠಾವಿನಲ್ಲಿ ಬಂಧಿಸಿ, ನಿಲಿಸಿದೆ.\nಸಂದಿಗೊಂದಿಯ ಹೋಗಲೀಯದೆ\nಒಂದೇ ಠಾವಿನಲ್ಲಿ ನಿಲಿಸಿದೆನು.\nಚಂದ್ರಸೂರ್ಯರು ಒಂದಾಗಿ ಮಹಾ ಮಾರ್ಗದಲ್ಲಿ ನಡೆದರಯ್ಯ.\nಬಂಧಿಸಿದ ಮೇಲಣ ಕದಹು ತೆರಹಿತ್ತು.\nಇಂದ್ರನ ವಾಹನವಳಿಯಿತ್ತು.\nಮುಂದೆ ಹೋಗಿ ಹೊಕ್ಕೆನು ಕೈಲಾಸವ.\nಅಲ್ಲಿರ್ದ ಅಮರಗಣಂಗಳು, ಉಘೇ ಎನಲು ಕೇಳಿ\nತ್ರಿಬಂಧದ ಕೀಲು ಕಳೆಯಿತ್ತು.\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನು,ತನ್ನೊಳಗೆನ್ನನು ಇಂಬಿಟ್ಟುಕೊಂಡನು.\n"
}