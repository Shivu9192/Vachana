{
    "id": "17040", 
    "vachana": "<font>1088<br/>ಚಂದ್ರಸೂರ್ಯರ ಹಿಡಿದೆಳೆತಂದು<br/>ಒಂದೇ ಠಾವಿನಲ್ಲಿ ಬಂಧಿಸಿ, ನಿಲಿಸಿದೆ.<br/>ಸಂದಿಗೊಂದಿಯ ಹೋಗಲೀಯದೆ<br/>ಒಂದೇ ಠಾವಿನಲ್ಲಿ ನಿಲಿಸಿದೆನು.<br/>ಚಂದ್ರಸೂರ್ಯರು ಒಂದಾಗಿ ಮಹಾ ಮಾರ್ಗದಲ್ಲಿ ನಡೆದರಯ್ಯ.<br/>ಬಂಧಿಸಿದ ಮೇಲಣ ಕದಹು ತೆರಹಿತ್ತು.<br/>ಇಂದ್ರನ ವಾಹನವಳಿಯಿತ್ತು.<br/>ಮುಂದೆ ಹೋಗಿ ಹೊಕ್ಕೆನು ಕೈಲಾಸವ.<br/>ಅಲ್ಲಿರ್ದ ಅಮರಗಣಂಗಳು, ಉಘೇ ಎನಲು ಕೇಳಿ<br/>ತ್ರಿಬಂಧದ ಕೀಲು ಕಳೆಯಿತ್ತು.<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನು,ತನ್ನೊಳಗೆನ್ನನು ಇಂಬಿಟ್ಟುಕೊಂಡನು.</font>"
}