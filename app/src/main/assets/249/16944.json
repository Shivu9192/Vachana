{
    "id": "16944", 
    "vachana": "<font>992<br/>ಶಿರ ಮುಖ  ಹೃದಯ ಪಾದ ಬಾಹುಗಳೆಲ್ಲ<br/>ಶಿವನ ಅವಯವಂಗಳಾದವು.<br/>ಶ್ರೋತ್ರ ತ್ವಕ್  ನೇತ್ರ  ಜಿಹ್ವೆ  ಘ್ರಾಣವೆಂಬವೆಲ್ಲ<br/>ಶಿವನ ಇಂದ್ರಿಯಂಗಳಾದವು.<br/>ಮನ ಬುದ್ಧಿ ಚಿತ್ತ  ಅಹಂಕಾರಗಳೆಲ್ಲಾ ಶಿವನ ಕರಣಂಗಳಾದವು.<br/>ಪ್ರಾಣ ಅಪಾನ ವ್ಯಾನ ಉದಾನ  ಸಮಾನ ಎಂಬವುಗಳಲ್ಲಿ<br/>ಶಿವನ ಚೈತನ್ಯವಿದ್ದುದಾಗಿ<br/>ಒಳಗಿದ್ದ ಚೇತನವು ನೀವೇ.<br/>ಒಳಗೆ ನೀವು, ಹೊರಗೆ ನೀವು:ನಾನೆಂಬುದಿಲ್ಲ.<br/>ನಾನೇನ ಮಾಡಿತ್ತೆಲ್ಲಾ ನಿಮ್ಮ ವಿನೋದ.<br/>ಎನ್ನ ಸರ್ವ  ಭೋಗವೆಲ್ಲ ನಿಮ್ಮ ಭೋಗವಯ್ಯ.<br/>ಕರ್ತೃತ್ವ ನಿಮ್ಮದಾಗಿ, ಎನಗೆ ಕರ್ತೃತ್ವವಿಲ್ಲ.<br/>ನಾ ನಿಮ್ಮೊಳಗು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}