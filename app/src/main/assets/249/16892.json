{
    "id": "6892", 
    "vachana": "<font>940<br/>ನಿಜವನರಿದು ನಿರ್ಮಲಜ್ಞಾನಿಯಾದ ಕರ್ಮರಹಿತ ಶಿವಯೋಗಿ<br/>ಕರ್ಮಕಾಯನಲ್ಲ. ಕರ್ಮಭೋಗಿಯಲ್ಲ.<br/>ಕರ್ಮಾಧೀನನು ತಾ ಮುನ್ನವೆ ಅಲ್ಲ.<br/>ಅದೆಂತೆಂದಡೆ,<br/>ಪರಿಪಕ್ಷವಾದ ಹಣ್ಣು  ರಸ ತುಂಬಿ ತೊಟ್ಟು  ಕಳೆದ ಬಳಿಕ,<br/>ಮರಳಿ ವೃಕ್ಷವನಡರಿ, ತೊಟ್ಟು  ಹತ್ತುವುದೇ ಹೇಳ?<br/>ಆಗಾಮಿ ಪರಿಪಕ್ವವಾಗಿ ಸಂಚಿತವಾಯಿತ್ತು.<br/>ಸಂಚಿತ ಪರಿಪಕ್ವವಾಗಿ ಪ್ರಾರಬ್ಧವಾಯಿತ್ತು.<br/>ಪ್ರಾರಬ್ಧ ಪರಿಪಕ್ವವಾಗಲು ತ್ರಿವಿಧ  ಕರ್ಮನಾಸ್ತಿಯಾಯಿತ್ತು.<br/>ಇದ್ದು ಕರ್ಮವುಂಟೆ? ಇಲ್ಲವಾಗಿ.<br/>``ಯಥಾ ವೃಕ್ಷಫಲಂ ವೃಕ್ಷಾತ್ ಪತನಂ ಲಭತೇ ಸ್ವತಃ|<br/>ತಥಾ ಸರ್ವಾಣಿ ಕರ್ಮಾಣಿ ಪತಂತಿ ಶಿವಯೋಗಿನಾಂ'<br/>ಎಂದುದಾಗಿ<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣರು ಕರ್ಮರಹಿತರು.</font>"
}