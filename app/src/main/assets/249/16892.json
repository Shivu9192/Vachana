{
    "id": "/16892", 
    "vachana": "ನಿಜವನರಿದು ನಿರ್ಮಲಜ್ಞಾನಿಯಾದ ಕರ್ಮರಹಿತ ಶಿವಯೋಗಿ\nಕರ್ಮಕಾಯನಲ್ಲ. ಕರ್ಮಭೋಗಿಯಲ್ಲ.\nಕರ್ಮಾಧೀನನು ತಾ ಮುನ್ನವೆ ಅಲ್ಲ.\nಅದೆಂತೆಂದಡೆ,\nಪರಿಪಕ್ಷವಾದ \n  ರಸ ತುಂಬಿ \n  ಕಳೆದ ಬಳಿಕ,\nಮರಳಿ ವೃಕ್ಷವನಡರಿ, \n  ಹತ್ತುವುದೇ ಹೇಳ?\nಆಗಾಮಿ ಪರಿಪಕ್ವವಾಗಿ ಸಂಚಿತವಾಯಿತ್ತು.\nಸಂಚಿತ ಪರಿಪಕ್ವವಾಗಿ ಪ್ರಾರಬ್ಧವಾಯಿತ್ತು.\nಪ್ರಾರಬ್ಧ ಪರಿಪಕ್ವವಾಗಲು \n  ಕರ್ಮನಾಸ್ತಿಯಾಯಿತ್ತು.\nಇದ್ದು ಕರ್ಮವುಂಟೆ? ಇಲ್ಲವಾಗಿ.\n``ಯಥಾ ವೃಕ್ಷಫಲಂ ವೃಕ್ಷಾತ್ ಪತನಂ ಲಭತೇ ಸ್ವತಃ|\nತಥಾ ಸರ್ವಾಣಿ ಕರ್ಮಾಣಿ ಪತಂತಿ ಶಿವಯೋಗಿನಾಂ'\nಎಂದುದಾಗಿ\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣರು ಕರ್ಮರಹಿತರು.\n"
}