{
    "id": "16960", 
    "vachana": "ಪದಾರ್ಥದ ಪೂರ್ವವ ಕಳೆದಲ್ಲದೆ ಹಿಡಿಯಬಾರದು.\nಮುಟ್ಟಿ ಕೊಡಬಾರದು. ಮುಟ್ಟದೆ ಕೊಡಬಾರದು.\nಅಂದೆಂತೆಂದೆಡೆ:\nತನ್ನ ಹಸ್ತದೊಳಗೆ ಲಿಂಗದ ಹಸ್ತವ ಕೂಡಿ\nಮುಟ್ಟದೆ ಮುಟ್ಟಿಸುವ ಕ್ರಮವನರಿದು ಕೊಡಬೇಕು.\nರುಚಿಗಳ ತಾನರಿದು ಕೊಡಬಾರದು.\nತಾನರಿಯದೆ ಕೊಡಬಾರದು.\nಅದೆಂತೆಂದಡೆ:\nತನ್ನ ಜಿಹ್ವೆಯಲ್ಲಿ ಲಿಂಗದ ಜಿಹ್ವೆಯ ಕೂಡಿ ರುಚಿಗಳನರ್ಪಿಸುವ\nಕ್ರಮವನರಿದು ಕೊಡಬೇಕು.\nಅನರ್ಪಿತವ ಸೋಂಕಬಾರದು.\nಅರ್ಪಿತಕ್ಕೆ ಬಂದುದ ನೂಕಬಾರದು.\nಇಂತಿವರ ವಿಚಾರವನರಿದು ಅರ್ಪಿಸಿ\nಪ್ರಸಾದವ ಭೋಗಿಸುವಾತನೆ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನಲ್ಲಿ \n  ಸುಯಿಧಾನಿ.\n"
}