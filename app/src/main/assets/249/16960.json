{
    "id": "16960", 
    "vachana": "<font>1008<br/>ಪದಾರ್ಥದ ಪೂರ್ವವ ಕಳೆದಲ್ಲದೆ ಹಿಡಿಯಬಾರದು.<br/>ಮುಟ್ಟಿ ಕೊಡಬಾರದು. ಮುಟ್ಟದೆ ಕೊಡಬಾರದು.<br/>ಅಂದೆಂತೆಂದೆಡೆ:<br/>ತನ್ನ ಹಸ್ತದೊಳಗೆ ಲಿಂಗದ ಹಸ್ತವ ಕೂಡಿ<br/>ಮುಟ್ಟದೆ ಮುಟ್ಟಿಸುವ ಕ್ರಮವನರಿದು ಕೊಡಬೇಕು.<br/>ರುಚಿಗಳ ತಾನರಿದು ಕೊಡಬಾರದು.<br/>ತಾನರಿಯದೆ ಕೊಡಬಾರದು.<br/>ಅದೆಂತೆಂದಡೆ:<br/>ತನ್ನ ಜಿಹ್ವೆಯಲ್ಲಿ ಲಿಂಗದ ಜಿಹ್ವೆಯ ಕೂಡಿ ರುಚಿಗಳನರ್ಪಿಸುವ<br/>ಕ್ರಮವನರಿದು ಕೊಡಬೇಕು.<br/>ಅನರ್ಪಿತವ ಸೋಂಕಬಾರದು.<br/>ಅರ್ಪಿತಕ್ಕೆ ಬಂದುದ ನೂಕಬಾರದು.<br/>ಇಂತಿವರ ವಿಚಾರವನರಿದು ಅರ್ಪಿಸಿ<br/>ಪ್ರಸಾದವ ಭೋಗಿಸುವಾತನೆ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನಲ್ಲಿ ಸರ್ವ  ಸುಯಿಧಾನಿ.</font>"
}