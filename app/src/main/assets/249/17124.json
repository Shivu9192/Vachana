{
    "id": "17124", 
    "vachana": "ಅನುವನರಿದು ಅನುಭಾವಿಯಾದ ಕಾರಣ\nಸಮ್ಯಗ್‍ಜ್ಞಾನದಿಂದ ತನ್ನನರಿದು, ತನ್ನನೆ ಶಿವಭಾವವಾಗಿ ಕಂಡು\nಆ ಶಿವಭಾವದಲ್ಲಿ ತನ್ನಹೃದಯವ\nಸಮ್ಮೇಳವ ಮಾಡಿದ ಶರಣನು.\nತಾನೆ ಶಿವನ ಪರಮೈಶ್ವರ್ಯಕ್ಕೆ ಭಾಜನವಾಗಿ\nಸರ್ವಲೋಕವನು ಶಿವನೊಳಗಡಗಿಸಿದನಾಗಿ,\nಆ ಶಿವನ ತನ್ನೊಳಗಡಗಿಸಿ,\nಆ ಶಿವನಲ್ಲಿ ಮನವ ನಿಲಿಸಿ ನೆನೆವುತ್ತಿರಲು\nಆ ನೆನೆವ ಮನಸಿನ ಲಯಕ್ಕೆ ಭಾಜನವಾದಾತ ಶಿವನೆಂದರಿದನು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣನು.\n"
}