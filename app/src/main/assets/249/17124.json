{
    "id": "7124", 
    "vachana": "<font>1172<br/>ಅನುವನರಿದು ಅನುಭಾವಿಯಾದ ಕಾರಣ<br/>ಸಮ್ಯಗ್‍ಜ್ಞಾನದಿಂದ ತನ್ನನರಿದು, ತನ್ನನೆ ಶಿವಭಾವವಾಗಿ ಕಂಡು<br/>ಆ ಶಿವಭಾವದಲ್ಲಿ ತನ್ನಹೃದಯವ<br/>ಸಮ್ಮೇಳವ ಮಾಡಿದ ಶರಣನು.<br/>ತಾನೆ ಶಿವನ ಪರಮೈಶ್ವರ್ಯಕ್ಕೆ ಭಾಜನವಾಗಿ<br/>ಸರ್ವಲೋಕವನು ಶಿವನೊಳಗಡಗಿಸಿದನಾಗಿ,<br/>ಆ ಶಿವನ ತನ್ನೊಳಗಡಗಿಸಿ,<br/>ಆ ಶಿವನಲ್ಲಿ ಮನವ ನಿಲಿಸಿ ನೆನೆವುತ್ತಿರಲು<br/>ಆ ನೆನೆವ ಮನಸಿನ ಲಯಕ್ಕೆ ಭಾಜನವಾದಾತ ಶಿವನೆಂದರಿದನು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣನು.</font>"
}