{
    "id": "16921", 
    "vachana": "<font>969<br/>ನಿತ್ಯಾನಿತ್ಯವಿಚಾರವಿಡಿದು ನೋಡಿದಡೆ,<br/>ಭೂಮಿ ಜಲ ಅನಲ  ಮರುತ  ಆಕಾಶವೆಂಬ ಭೌತಿಕಂಗಳು<br/>ತಾನಲ್ಲವೆಂದರಿದು,<br/>ಕರಣೇಂದ್ರಿಯ ವಿಷಯಂಗಳ ಹೊತ್ತಾಡುವ ಜಡದೇಹ<br/>ಮೃತ್ತಿಕೆಯ ಪುತ್ಥಳಿಯಂತೆ ಇಹಕಾರಣ<br/>ಆ ದೇಹ ತಾನಲ್ಲವೆಂದರಿದು,<br/>ಭವಭೀತಿ ಆಮಯ  ಅರಿಗಳಾರ ಕೂಡಿಹ ಜೀವನು<br/>ತಾನಲ್ಲವೆಂದರಿದು, ಇಹಪರವೆಂಬ ಇದ್ದೆಸೆಯ ಹೊದ್ದದೆ,<br/>ತನುಗುಣವಳಿದು ಮನೋವಿಕಾರ ಮಾಣ್ದು,<br/>ಮಾಯೋಪಾಧಿಕನಲ್ಲದ ನಿತ್ಯ  ಸದೋದಿತ<br/>ಚಿದ್ಘನ ಪರಿಪೂರ್ಣ ಬೋಧಪ್ರಭು ಜಗದಾದಿಮೂರ್ತಿ,<br/>ವಾಙ್ಮನಕ್ಕಭೇದ್ಯ ಶಿವಾಂಶಿಕ ಪರಮಾತ್ಮ ತಾನೆಂದರಿದು,<br/>ಆ ಮಹಾಘನ ಶಿವಲಿಂಗದೊಳವಿರಳನಾಗಿ<br/>ಶಿವಜ್ಞಾನಾನುಭಾವದಿಂದ ಶಿವನೊಳಗೆ<br/>ಅನನ್ಯನುಭಾವಿಯಾಗಿಹಾತನೆ ಮುಕ್ತನಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}