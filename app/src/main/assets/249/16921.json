{
    "id": "/16921", 
    "vachana": "ನಿತ್ಯಾನಿತ್ಯವಿಚಾರವಿಡಿದು ನೋಡಿದಡೆ,\nಭೂಮಿ ಜಲ \n  \n  ಆಕಾಶವೆಂಬ ಭೌತಿಕಂಗಳು\nತಾನಲ್ಲವೆಂದರಿದು,\nಕರಣೇಂದ್ರಿಯ ವಿಷಯಂಗಳ ಹೊತ್ತಾಡುವ ಜಡದೇಹ\nಮೃತ್ತಿಕೆಯ ಪುತ್ಥಳಿಯಂತೆ ಇಹಕಾರಣ\nಆ ದೇಹ ತಾನಲ್ಲವೆಂದರಿದು,\nಭವಭೀತಿ \n  ಅರಿಗಳಾರ ಕೂಡಿಹ ಜೀವನು\nತಾನಲ್ಲವೆಂದರಿದು, ಇಹಪರವೆಂಬ ಇದ್ದೆಸೆಯ ಹೊದ್ದದೆ,\nತನುಗುಣವಳಿದು ಮನೋವಿಕಾರ ಮಾಣ್ದು,\nಮಾಯೋಪಾಧಿಕನಲ್ಲದ \n  ಸದೋದಿತ\nಚಿದ್ಘನ ಪರಿಪೂರ್ಣ ಬೋಧಪ್ರಭು ಜಗದಾದಿಮೂರ್ತಿ,\nವಾಙ್ಮನಕ್ಕಭೇದ್ಯ ಶಿವಾಂಶಿಕ ಪರಮಾತ್ಮ ತಾನೆಂದರಿದು,\nಆ ಮಹಾಘನ ಶಿವಲಿಂಗದೊಳವಿರಳನಾಗಿ\nಶಿವಜ್ಞಾನಾನುಭಾವದಿಂದ ಶಿವನೊಳಗೆ\nಅನನ್ಯನುಭಾವಿಯಾಗಿಹಾತನೆ ಮುಕ್ತನಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}