{
    "id": "7002", 
    "vachana": "<font>1050<br/>ತನುವೆಂಬ ಭೂಮಿಯ ಮೇಲೆ,<br/>ಶೃಂಗಾರದ ಇಂದ್ರಕೂಟಗಿರಿಯೆಂಬ ಕೈಲಾಸದಲ್ಲಿ<br/>ಉತ್ತರ ದಕ್ಷಿಣ ಪಶ್ಚಿಮದಳದ<br/>ಆತ್ಮ ಶಕ್ತಿ ಬಿಂದು  ನಾದಗಳ ಮಧ್ಯದಲ್ಲಿ<br/>ಶೂನ್ಯಸಿಂಹಾಸನವೆಂಬ ಸುಜ್ಞಾನಪೀಠದ ಮೇಲೆ<br/>ನೀವು ಮೂರ್ತಿಗೊಂಡಿಹಿರಾಗಿ ಕಂಡು ಹರುಷಿತನಾದೆನು.<br/>ಸೂರ್ಯಮಂಡಲದ ದ್ವಾತ್ರಿಂಶದಳದ ರುದ್ರರು ರುದ್ರಶಕ್ತಿಯರು<br/>ನಿಮ್ಮನೋಲೈಸುತ್ತಿಹರು.<br/>ಚಂದ್ರಮಂಡಲದ ಷೋಡಶದಳದ ರುದ್ರರು ರುದ್ರಶಕ್ತಿಯರು<br/>ನಿಮ್ಮನೋಲೈಸುತ್ತಿಹರು.<br/>ಅಗ್ನಿಮಂಡಲದ ಅಷ್ಟದಳದ ರುದ್ರರು ರುದ್ರಶಕ್ತಿಯರು<br/>ನಿಮ್ಮನೋಲೈಸುತ್ತಿಹರು.<br/>ಈ ಪರಿಯಿಂದ ದೇವರದೇವನ<br/>ಓಲಗವನೇನೆಂದು ಹೇಳುವೆನು.<br/>ಮತ್ತೆ ಭೇರಿ  ಮೃದಂಗ ನಾಗಸರ ಕೊಳಲು ವೀಣೆ ಕಹಳೆ ಘಂಟೆ<br/>ಶಂಖನಾದ ನಾನಾ ಬಹುವಿಧದ ಕೇಳಿಕೆಯ ಅವಸರದಲ್ಲಿ<br/>ರಾಜಿಸುವ ರಾಜಯೋಗದ ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ,ನಿಮ್ಮ ಶರಣರಾದ ರಾಜಯೋಗಿಗಳೇ ಬಲ್ಲರು.</font>"
}