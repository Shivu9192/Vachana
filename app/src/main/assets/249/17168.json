{
    "id": "/17168", 
    "vachana": "ಆರು \n  ಮಂಟಪದ ಕೋಣೆಯಲ್ಲಿ\nಆರು ಜ್ಯೋತಿಯ ಮುಟ್ಟಿಸಿ\nಆ ಜ್ಯೋತಿಯ ಬೆಳಗಿನಲ್ಲಿ ಆರು ಲಿಂಗವ ನಿರ್ಮಿಸಿ\nಆರು ಲಿಂಗದ ಪ್ರತುಮೆಯಲ್ಲಿ\nಆರು ಹಂತದ ಸೋಪಾನದಲ್ಲಿ\nಮಹಾ ನಿರ್ಮಳವೆಂಬ ದುರ್ಗಮಂ ನಿರ್ಮಿಸಿ\nಆ ದುರ್ಗದಲ್ಲಿ ಅರಸಂಗೆ\nಕಾಲಿಲ್ಲದಾಕೆಯ ಮದುವೆಯ ಮಾಡಿ\nತೂತಿಲ್ಲದ ಭೋಗಕ್ಕೆ ಕೂಡಿ\nಬಿಂದುವಿಲ್ಲದೆ ಮಕ್ಕಳಾದ ಪರಿಯ ನೋಡಾ.\nತೊಟ್ಟಿಲಿಲ್ಲದೆ ಹಾಸಿ ಮಲಗಿಸಿ ನಿದ್ರೆಗೆಯ್ಸಿದ\nಶರಣನಾಚರಣೆಯನೆಂತೆಂಬೆನು.\nಇದ ಕಂಡು ನಡೆಯಲರಿಯದೆ,\nತಮ್ಮ ಮನ ಬಂದಂತೆ ನಡೆವರು.\nಶಿವಯೋಗಕ್ಕೆ ದೂರವಾದರು ನೋಡಾ.\nಹೊನ್ನ ಕಟ್ಟಿ ವಿರಕ್ತನು ಭಿಕ್ಷೆಯೆನಲಾಗದು.\nಭಕ್ತನ ಗೃಹವೆಂದು ಜಂಗಮವು ಹೋದಲ್ಲಿ\nಆ ಭಕ್ತನು ಎದ್ದು ನಮಸ್ಕರಿಸಿ\nತನ್ನಲ್ಲಿರ್ದ ಪದಾರ್ಥವಂ ತಾನು ಸಹವಾಗಿ\nಶಿವಾರ್ಪಣವ ಮಾಡ[ಬ]ಹುದಲ್ಲದೆ.\nಇದಲ್ಲದೆ,\nಜಂಗಮವ ಬೇರೆ ಕುಳ್ಳಿರಿಸಿ ಉಂಡನಾದರೆ\nಅವನಿಗೆ ದೀಕ್ಷೆಯ \n  ಗುರುವಿಗೆ\nತನ್ನ ಮಾರ್ಗವ ಬಿಟ್ಟು ಶಿವಭಕ್ತನಾದರೆ ಮೋಕ್ಷವಿಲ್ಲವಾಗಿ.\nಕೋಳಿ ಒಂದು \n  ಕಂಡರೆ\nತನ್ನ ಮರಿಗೆ ತೋರದುಳಿವುದೆ?\nಕಾಗೆ ಒಂದಗುಳ ಕಂಡರೆ\nತನ್ನ ಬಳಗವ ಕರೆಯದುಳಿವುದೆ?\nಶಿವಭಕ್ತನಾಗಿ ತನ್ನ ಲಿಂಗವ ಪೂಜಿಸಿ\nಜಂಗಮವ ಮರೆದವನಾದರೆ\nಸತ್ತ ದನವಿಗೆ ನರಿ ಹೋದಂತಾಯಿತ್ತು.\nಆ ನರಿ ಹೋದ ನೆನಹಿನಲ್ಲಿ ನಾಯಿ ಹೋದಂತಾಯಿತ್ತು.\nಇಷ್ಟಕ್ಕಿಂದ ಕರಕಷ್ಟವೆ ಶಿವಭಕ್ತರು?\nಷಟ್ಚಕ್ರದ ಭಾವದಲ್ಲಿವೊಪ್ಪಿರುವ ಶಿವಶರಣರು\nತಮ್ಮ ನಡೆ ನುಡಿಗಳ ಬಿಡದೆ ನಡೆವುದು.\nಅದ ಕಂಡು ಕಣ್ದೆರೆದು ನೋಡಿದೆನಯ್ಯ.\nಆವ ವರ್ತನೆಯಲ್ಲಿ ತಾನಿದ್ದರೇನು?\nಆವ ಭಾವ ಹೇಂಗಿದ್ದರೇನು?\nನಮ್ಮಾಚರಣೆ ನಮಗೆ ಶುದ್ಧ.\nಗುರು ಕಲ್ಪಿತನಾದರು ಅವನು ಹಿಂದೆ ಸಂಬಂಧವಾದ ಕಾರಣ,\nಅವನಿಗೆ ಬಂಧ ದೊರಕುವದಲ್ಲದೆ\nನನಗೆ ದೊರಕದೆಂದು ತಾನು ನಿಶ್ಚೆಸಿದರೆ\nತನಗೆ ದೊರಕಬಲ್ಲದೆ?\nತಾನು ಪೂರ್ವದಲ್ಲಿ ತಾ ಪಡದುದು ತನಗೆ ತಪ್ಪುವದೆ?\nಪ್ರಾಣಿಹಿಂಸೆಯ ಮಾಡುವಾತನಾದರೆಯು\nಅವನಿಗೆ ಕಲ್ಪಿತವೇತಕ್ಕೆ?\nಹಿಂದೆ ಅವನು ಶಿವನಪ್ಪಣೆವಿಡಿದು ಬಂದ ಕಾರಣ\nಅವನಿಗೆ ಬಂದಿತಲ್ಲದೆ\nಗಗನದ ಮಂಟಪದ ಮೇಲೆ ಊಧ್ರ್ವಮುಖದ\nಗದ್ದುಗೆಯ ಮಾಡಿ\nಮಹಾಪ್ರಕಾಶವೆಂಬ ಬೆಳಗಂ ತೋರಿ\nಓಂಕಾರವೆಂಬ ಲಿಂಗವ ಮೂರ್ತಮಾಡಿಸಿ\nಅದಕ್ಕೆ ಸದ್ಭಾವವೆಂಬ ಪುಷ್ಪವ ತಂದು\nಜ್ಞಾನಪ್ರಕಾಶವೆಂಬ ಜ್ಯೋತಿಯಂ ಪೆÇತ್ತಿಸಿ\nಸದ್ಭಕ್ತಿಯೆಂಬ ನೈವೇದ್ಯಮಂ ಮಾಡಿ\nನಿರ್ಮಳವೆಂಬ ಪೂಜಾರಿಯಾಗಿರ್ಪನು.\nಇದನರಿಯದೆ\nತಮ್ಮ ಮನ ಬಂದಂತೆ ಇಪ್ಪವರ\nಲಿಂಗಹೋದವನಾದರು ಅವನ ಕಣ್ಣಲ್ಲಿ ಕಂಡು\nಅವನಷ್ಟಕ್ಕಲ್ಲದೆ ಅನ್ಯರ ಗೃಹವ ಬಿಡಲೇತಕ್ಕೇ?\nಪಾಪವ ಮಾಡಿದನಾರು ಅವನ ಗೃಹಕ್ಕಲ್ಲದೆ\nಅವನೊಂದಿಗೆ ಬೆರಸಿದವನಾದರು\nಅವನಿಗೆ ಪಾಪ ಸಂಭವಿಸುವುದುಂಟೇ?\nಇದ ಸಂಕಲ್ಪವ ಮಾಡಿ ಬಿಡಲೇತಕ್ಕೆ?\nಒರ್ವಾನೊಬ್ಬನು ಭವಿಯ ಒಡನಾಡಲು\nಅವನ ಪಾಪವು ಅವನಲ್ಲಿಪ್ಪುದಲ್ಲದೆ\nಮಿಕ್ಕಿನ ಗೃಹಕ್ಕೆ ಸಂಬಂಧವೇನು?\n`ಮಾಡಿದವರನಲ್ಲದೆ ಮಿಕ್ಕಿನವರ ಸಂಕಲ್ಪವ\nಮಾಡಲಾಗದು'ಯೆಂಬುದು ಗುರುವಚನ.\nಹೆಣ್ಣು \n  ಸಂಬಂಧವಾಗಲು ಆ ಭೋಗಕ್ಕೆ\nಶರಣನು ಅದನು ಮನದಲ್ಲಿ ಕಂಡು ಸಂತೋಷವಾಗಿಪ್ಪ.\nಇಂತೀ ಭಾವಶುದ್ಧವುಳ್ಳಾತನು\nಮತ್ರ್ಯಲೋಕಕ್ಕೆ ಮರಳಿ ಬಾರನೆಂಬುದು.\nಶರಣ ಸಕಲವಿದ್ಯವ ಕಲಿತು ಫಲವೇನು?\nನಿಂದ್ಯನೆ ದೊರಕೊಂಡಮೇಲೆ?\nಹುಣ್ಣು ಹುಗಳು ಕೋಷ್ಠವಾಗಿರಲು,\nಅವರ ಕಂಡು ಜರಿಯಲಾರದೆಂಬುದೆನ್ನ ಭಾಷೆ.\nಇಂದ್ರಿಯಸುಖಕ್ಕೆ ಹೋಗಿ ಬಿದ್ದು\nಶಿವಮಾಡಿದರಾಯಿತ್ತೆಂಬ ಅವಿಚಾರದ ನುಡಿಯ ಕೇಳಲಾಗದು.\nತನ್ನ ಮನವು ಶುದ್ಧವಾದ ಮೇಲೆ,\nಸಕಲ ಸುಖಂಗಳು ತನಗುಂಟಲ್ಲದೆ,\nಜ್ಞಾನಿಗೆ ಕತ್ತಲೆಯಿಲ್ಲ. ಅಜ್ಞಾನಿಗೆ ಪಾಪವಿಲ್ಲ.\nಇದನರಿದು, ಮುಂದುಗೊಂಡು ತಿರುಗುವ,\nಅಣ್ಣಗಳ ಕಂಡು, ನಗುತಿರ್ಪರು ನಿಮ್ಮ ಶರಣರು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}