{
    "id": "7168", 
    "vachana": "<font>1216<br/>ಆರು ನೆಲೆ  ಮಂಟಪದ ಕೋಣೆಯಲ್ಲಿ<br/>ಆರು ಜ್ಯೋತಿಯ ಮುಟ್ಟಿಸಿ<br/>ಆ ಜ್ಯೋತಿಯ ಬೆಳಗಿನಲ್ಲಿ ಆರು ಲಿಂಗವ ನಿರ್ಮಿಸಿ<br/>ಆರು ಲಿಂಗದ ಪ್ರತುಮೆಯಲ್ಲಿ<br/>ಆರು ಹಂತದ ಸೋಪಾನದಲ್ಲಿ<br/>ಮಹಾ ನಿರ್ಮಳವೆಂಬ ದುರ್ಗಮಂ ನಿರ್ಮಿಸಿ<br/>ಆ ದುರ್ಗದಲ್ಲಿ ಅರಸಂಗೆ<br/>ಕಾಲಿಲ್ಲದಾಕೆಯ ಮದುವೆಯ ಮಾಡಿ<br/>ತೂತಿಲ್ಲದ ಭೋಗಕ್ಕೆ ಕೂಡಿ<br/>ಬಿಂದುವಿಲ್ಲದೆ ಮಕ್ಕಳಾದ ಪರಿಯ ನೋಡಾ.<br/>ತೊಟ್ಟಿಲಿಲ್ಲದೆ ಹಾಸಿ ಮಲಗಿಸಿ ನಿದ್ರೆಗೆಯ್ಸಿದ<br/>ಶರಣನಾಚರಣೆಯನೆಂತೆಂಬೆನು.<br/>ಇದ ಕಂಡು ನಡೆಯಲರಿಯದೆ,<br/>ತಮ್ಮ ಮನ ಬಂದಂತೆ ನಡೆವರು.<br/>ಶಿವಯೋಗಕ್ಕೆ ದೂರವಾದರು ನೋಡಾ.<br/>ಹೊನ್ನ ಕಟ್ಟಿ ವಿರಕ್ತನು ಭಿಕ್ಷೆಯೆನಲಾಗದು.<br/>ಭಕ್ತನ ಗೃಹವೆಂದು ಜಂಗಮವು ಹೋದಲ್ಲಿ<br/>ಆ ಭಕ್ತನು ಎದ್ದು ನಮಸ್ಕರಿಸಿ<br/>ತನ್ನಲ್ಲಿರ್ದ ಪದಾರ್ಥವಂ ತಾನು ಸಹವಾಗಿ<br/>ಶಿವಾರ್ಪಣವ ಮಾಡ[ಬ]ಹುದಲ್ಲದೆ.<br/>ಇದಲ್ಲದೆ,<br/>ಜಂಗಮವ ಬೇರೆ ಕುಳ್ಳಿರಿಸಿ ಉಂಡನಾದರೆ<br/>ಅವನಿಗೆ ದೀಕ್ಷೆಯ ಕೊಟ್ಟ  ಗುರುವಿಗೆ<br/>ತನ್ನ ಮಾರ್ಗವ ಬಿಟ್ಟು ಶಿವಭಕ್ತನಾದರೆ ಮೋಕ್ಷವಿಲ್ಲವಾಗಿ.<br/>ಕೋಳಿ ಒಂದು ಕುಟುಕ  ಕಂಡರೆ<br/>ತನ್ನ ಮರಿಗೆ ತೋರದುಳಿವುದೆ?<br/>ಕಾಗೆ ಒಂದಗುಳ ಕಂಡರೆ<br/>ತನ್ನ ಬಳಗವ ಕರೆಯದುಳಿವುದೆ?<br/>ಶಿವಭಕ್ತನಾಗಿ ತನ್ನ ಲಿಂಗವ ಪೂಜಿಸಿ<br/>ಜಂಗಮವ ಮರೆದವನಾದರೆ<br/>ಸತ್ತ ದನವಿಗೆ ನರಿ ಹೋದಂತಾಯಿತ್ತು.<br/>ಆ ನರಿ ಹೋದ ನೆನಹಿನಲ್ಲಿ ನಾಯಿ ಹೋದಂತಾಯಿತ್ತು.<br/>ಇಷ್ಟಕ್ಕಿಂದ ಕರಕಷ್ಟವೆ ಶಿವಭಕ್ತರು?<br/>ಷಟ್ಚಕ್ರದ ಭಾವದಲ್ಲಿವೊಪ್ಪಿರುವ ಶಿವಶರಣರು<br/>ತಮ್ಮ ನಡೆ ನುಡಿಗಳ ಬಿಡದೆ ನಡೆವುದು.<br/>ಅದ ಕಂಡು ಕಣ್ದೆರೆದು ನೋಡಿದೆನಯ್ಯ.<br/>ಆವ ವರ್ತನೆಯಲ್ಲಿ ತಾನಿದ್ದರೇನು?<br/>ಆವ ಭಾವ ಹೇಂಗಿದ್ದರೇನು?<br/>ನಮ್ಮಾಚರಣೆ ನಮಗೆ ಶುದ್ಧ.<br/>ಗುರು ಕಲ್ಪಿತನಾದರು ಅವನು ಹಿಂದೆ ಸಂಬಂಧವಾದ ಕಾರಣ,<br/>ಅವನಿಗೆ ಬಂಧ ದೊರಕುವದಲ್ಲದೆ<br/>ನನಗೆ ದೊರಕದೆಂದು ತಾನು ನಿಶ್ಚೆಸಿದರೆ<br/>ತನಗೆ ದೊರಕಬಲ್ಲದೆ?<br/>ತಾನು ಪೂರ್ವದಲ್ಲಿ ತಾ ಪಡದುದು ತನಗೆ ತಪ್ಪುವದೆ?<br/>ಪ್ರಾಣಿಹಿಂಸೆಯ ಮಾಡುವಾತನಾದರೆಯು<br/>ಅವನಿಗೆ ಕಲ್ಪಿತವೇತಕ್ಕೆ?<br/>ಹಿಂದೆ ಅವನು ಶಿವನಪ್ಪಣೆವಿಡಿದು ಬಂದ ಕಾರಣ<br/>ಅವನಿಗೆ ಬಂದಿತಲ್ಲದೆ<br/>ಗಗನದ ಮಂಟಪದ ಮೇಲೆ ಊಧ್ರ್ವಮುಖದ<br/>ಗದ್ದುಗೆಯ ಮಾಡಿ<br/>ಮಹಾಪ್ರಕಾಶವೆಂಬ ಬೆಳಗಂ ತೋರಿ<br/>ಓಂಕಾರವೆಂಬ ಲಿಂಗವ ಮೂರ್ತಮಾಡಿಸಿ<br/>ಅದಕ್ಕೆ ಸದ್ಭಾವವೆಂಬ ಪುಷ್ಪವ ತಂದು<br/>ಜ್ಞಾನಪ್ರಕಾಶವೆಂಬ ಜ್ಯೋತಿಯಂ ಪೆÇತ್ತಿಸಿ<br/>ಸದ್ಭಕ್ತಿಯೆಂಬ ನೈವೇದ್ಯಮಂ ಮಾಡಿ<br/>ನಿರ್ಮಳವೆಂಬ ಪೂಜಾರಿಯಾಗಿರ್ಪನು.<br/>ಇದನರಿಯದೆ<br/>ತಮ್ಮ ಮನ ಬಂದಂತೆ ಇಪ್ಪವರ<br/>ಲಿಂಗಹೋದವನಾದರು ಅವನ ಕಣ್ಣಲ್ಲಿ ಕಂಡು<br/>ಅವನಷ್ಟಕ್ಕಲ್ಲದೆ ಅನ್ಯರ ಗೃಹವ ಬಿಡಲೇತಕ್ಕೇ?<br/>ಪಾಪವ ಮಾಡಿದನಾರು ಅವನ ಗೃಹಕ್ಕಲ್ಲದೆ<br/>ಅವನೊಂದಿಗೆ ಬೆರಸಿದವನಾದರು<br/>ಅವನಿಗೆ ಪಾಪ ಸಂಭವಿಸುವುದುಂಟೇ?<br/>ಇದ ಸಂಕಲ್ಪವ ಮಾಡಿ ಬಿಡಲೇತಕ್ಕೆ?<br/>ಒರ್ವಾನೊಬ್ಬನು ಭವಿಯ ಒಡನಾಡಲು<br/>ಅವನ ಪಾಪವು ಅವನಲ್ಲಿಪ್ಪುದಲ್ಲದೆ<br/>ಮಿಕ್ಕಿನ ಗೃಹಕ್ಕೆ ಸಂಬಂಧವೇನು?<br/>`ಮಾಡಿದವರನಲ್ಲದೆ ಮಿಕ್ಕಿನವರ ಸಂಕಲ್ಪವ<br/>ಮಾಡಲಾಗದು'ಯೆಂಬುದು ಗುರುವಚನ.<br/>ಹೆಣ್ಣು ಬಿಂದು  ಸಂಬಂಧವಾಗಲು ಆ ಭೋಗಕ್ಕೆ<br/>ಶರಣನು ಅದನು ಮನದಲ್ಲಿ ಕಂಡು ಸಂತೋಷವಾಗಿಪ್ಪ.<br/>ಇಂತೀ ಭಾವಶುದ್ಧವುಳ್ಳಾತನು<br/>ಮತ್ರ್ಯಲೋಕಕ್ಕೆ ಮರಳಿ ಬಾರನೆಂಬುದು.<br/>ಶರಣ ಸಕಲವಿದ್ಯವ ಕಲಿತು ಫಲವೇನು?<br/>ನಿಂದ್ಯನೆ ದೊರಕೊಂಡಮೇಲೆ?<br/>ಹುಣ್ಣು ಹುಗಳು ಕೋಷ್ಠವಾಗಿರಲು,<br/>ಅವರ ಕಂಡು ಜರಿಯಲಾರದೆಂಬುದೆನ್ನ ಭಾಷೆ.<br/>ಇಂದ್ರಿಯಸುಖಕ್ಕೆ ಹೋಗಿ ಬಿದ್ದು<br/>ಶಿವಮಾಡಿದರಾಯಿತ್ತೆಂಬ ಅವಿಚಾರದ ನುಡಿಯ ಕೇಳಲಾಗದು.<br/>ತನ್ನ ಮನವು ಶುದ್ಧವಾದ ಮೇಲೆ,<br/>ಸಕಲ ಸುಖಂಗಳು ತನಗುಂಟಲ್ಲದೆ,<br/>ಜ್ಞಾನಿಗೆ ಕತ್ತಲೆಯಿಲ್ಲ. ಅಜ್ಞಾನಿಗೆ ಪಾಪವಿಲ್ಲ.<br/>ಇದನರಿದು, ಮುಂದುಗೊಂಡು ತಿರುಗುವ,<br/>ಅಣ್ಣಗಳ ಕಂಡು, ನಗುತಿರ್ಪರು ನಿಮ್ಮ ಶರಣರು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}