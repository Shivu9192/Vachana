{
    "id": "17170", 
    "vachana": "<font>1218<br/>ದಯದಿಂದ ನೋಡಿ ಬಹು ವಿಚಾರವುಂಟು.<br/>ಷಟ್ಸ ್ಥಲಬ್ರಹ್ಮಚಾರಿ ತಾನು ಸಂಕಲ್ಪವನೇತಕ್ಕೆ ಮಾಡುವದು?<br/>ಗುರುವು ಹಿಡಿದು ಲಿಂಗವಾಯಿತ್ತು.<br/>ಲಿಂಗ ಹಿಡಿದು ಜಂಗವಾಯಿತ್ತು.<br/>ಜಂಗಮವು ಹಿಡಿದು ಪಾದೋದಕ ಪ್ರಸಾದವಾಯಿತ್ತು.<br/>ಇದನರಿಯದೆ ಭಿನ್ನಭೇದವ ಮಾಡಲಾಗದು.<br/>ಜಂಗಮನ ಕೊಂದವನಾದರು,<br/>ಲಿಂಗವ ಭಿನ್ನವ ಮಾಡಿದವನಾದರು,<br/>ಅವನ ಕಂಡು ಮನಸ್ಸಿನಲ್ಲಿ ನಿಂದಿಸಿದರೆ ವಿರಕ್ತನೆಂಬ<br/>ಭಾವನೆಯಿಲ್ಲ.<br/>ಭಕ್ತನ ಮಠವೆಂದು ಹೋದಲ್ಲಿ,<br/>ಆ ಭಕ್ತನು ಎದ್ದು ನಮಸ್ಕರಿಸಿ,<br/>ತನ್ನ ದಾಸಿಯರ ಕರದು `ಪಾದಾರ್ಚನೆಯ ಮಾಡು' ಎಂದರೆ<br/>ಆ ಪಾದಾರ್ಚನೆಯ ಮಾಡಿದ ಫಲವು<br/>ಅರಿಗೆ ಮೋಕ್ಷವಾಗುವದು?<br/>ಆ ತೊತ್ತಿನ ಬಸುರಲ್ಲಿ ಬಪ್ಪುದು ತಪ್ಪದು.<br/>ತಾನು ವಿರಕ್ತನಾದ ಮೇಲೆ,<br/>ಲಿಂಗವಿದ್ದವರಲ್ಲಿ ಲಿಂಗಾರ್ಪಿತವ ಬೇಡಲೇತಕ್ಕೆ?<br/>ತಾ ಬಿರಿದ  ಕಟ್ಟಿ ಆಚರಿಸುವ ಶರಣನು<br/>ತನಗೆ ಸಮಾಚಾರ ಸಮನಾಗದಲ್ಲಿ<br/>ಹೊನ್ನ ಹಿಡಿದು ಬಡ್ಡಿ ವ್ಯವಹಾರವ ಮಾಡಿದ<br/>ಜಂಗಮದಲ್ಲಿ ತೆಗೆದುಕೊಳ್ಳಲಾಗದು.<br/>ಆ ಜಂಗಮವು ತ್ರಿವಿಧ  ಪದಾರ್ಥದಲ್ಲಿದ್ದರೇನು?<br/>ವಂಚನೆಯಿಲ್ಲದೆ ಸವದರೆ ಆತ ಮುಟ್ಟಿದರೊಳಗಿಲ್ಲ.<br/>ಆತನ ಅಂತು  ಇಂತು ಎನ್ನಲಾಗದು ಶರಣರಾಚರಣೆ.<br/>ಶರಣ ತಾ ಬಿರಿದ  ಕಟ್ಟಿ ಆಚರಿಸಿದಲ್ಲಿ<br/>ತನ್ನಾಚರಣೆಗೆ ಕೊರತೆ ಬಂದರೆ<br/>ಬಂದಿತ್ತೆಂಬ ಹೇಹ ಬೇಡ.<br/>ಬಂದಾಗ ನರಳಿ,<br/>ಬಾರದಾಗ ಸದಾಚಾರದಲ್ಲಿರ್ಪುದೆ ಶರಣನಾಚರಣೆ.<br/>ಗುರು ಮೋಕ್ಷವಾಗಿಯಿಪ್ಪಾತನು<br/>ಪಾಪಕ್ಕೆ ಸಂಬಂಧವಾಗಲು<br/>ಆತನ ಕಂಡು ಮನದಲ್ಲಿವ ದ್ರೋಹಿಯೆಂದರೆ<br/>ನನ್ನ ಬಿರಿದಿಂಗೆ ಕೊರತೆಯದಾಗುವುದಲ್ಲದೆ<br/>ವಿರಕ್ತನೆಂಬ ಭಾವವೆನಗಿಲ್ಲ ನೋಡಾ.<br/>ಮುಂದೆ ಕ್ರಿಯಾಚರಣೆ.<br/>ವಿರಕ್ತನ ನಡೆಯೆಂತೆಂದೊಡೆ<br/>ಭಕ್ತಿಸ್ಥಲ ಸಂಬಂಧವಾದ ಭಕ್ತಂಗೆ<br/>ಕ್ರೀಯವ ಕೊಡುವ ಆಚರಣೆಯೆಂತೆಂದೊಡೆ<br/>ಆತ ತೆಗೆದು ಕೊಂಬ ಆಚರಣೆಯೆಂತೆಂದೊಡೆ<br/>ಪಾದಾರ್ಚನೆಯ ಮಾಡಿದಲ್ಲಿ ಪಾದತೀರ್ಥ ಕೊಡುವರು.<br/>ಅನ್ನವ ನೀಡಿದ ಹಂಗಿನಲ್ಲಿ ಪ್ರಸಾದವಂ ಕೊಡುವವರು.<br/>ಮುಯ್ಯಿಂಗೆ ಮುಯ್ಯನಿತ್ತುದಲ್ಲದೆ<br/>ಮುಕ್ತಿಯೆಂಬುದು ಅವುದು ಹೇಳ?<br/>ಭಕ್ತನಾಚಾರಣೆಯೆಂತೆಂದೊಡೆ-<br/>ಆ ಗೃಹಕ್ಕೆ ಹೋದಲ್ಲಿ ತಾ ಲಿಂಗಪೂಜೆಯ ಮಾಡುತ್ತಿರ್ದರಾದರು<br/>ತಾಯೆದ್ದು ಬಂದು ನಮಸ್ಕರಿಸುವದೆ ಭಕ್ತನ ಮಾರ್ಗ.<br/>ಎನ್ನೊಳಗೆ ಲಿಂಗವು ಜಂಗಮವು ಉಂಟೆಂಬ<br/>ಅವಿಚಾರದ ನುಡಿಯ ಕೇಳಲಾಗದು.<br/>ಮುಂದೆ ಭಕ್ತನು ಜಂಗಮದ ಪಾದವ ಹಿಡಿದಲ್ಲಿ<br/>ಪುಷ್ಪ ವಿಭೂತಿಯಿರಲು ಅಗ್ಛಣಿಯಿಲ್ಲದಿರಲು ಮರ್ಲೆದ್ವು<br/>ವ್ರತಸ್ಥಪಾದವ ಬಿಡಲಾಗದು.<br/>ಬಿಟ್ಟನಾದರೆ ಪಾದತೀರ್ಥಕ್ಕೆ ದೂರವಾಯಿತ್ತು.<br/>ಲೋಕಾಚಾರದ ಭಕ್ತರು ಪಾದವ ಹಿಡಿಯಲು,<br/>ಪುಷ್ಪ ವಿಭೂತಿಯಿರಲು ಅಗ್ಘಣಿಯಿಲ್ಲದಿರಲು<br/>ಆ ಪಾದಕ್ಕೆ ನಮಸ್ಕಾರವ ಮಾಡಿ<br/>ಪಾದವಂ ಬಿಟ್ಟು ಮತ್ತೆ ಹೋಗಿ<br/>ಅಗ್ಘಣಿಯಂ ತಂದು ಪಾದತೀರ್ಥವಂ ಪಡೆದು<br/>ಸಲಿಸುವುದು ಭಕ್ತನಾಚರಣೆ.<br/>ಜಂಗಮದೇವರ ಕರತಂದು<br/>ವ್ರತಸ್ಥನ ಪಾದತೀರ್ಥವಂ ಪಡೆದಲ್ಲಿ<br/>ಆ ಆ ದೇವರ ಸೆಜ್ಜೆಯಲ್ಲಿ ಲಿಂಗವಿಲ್ಲದಿರಲು<br/>ಆ ದೇವರು ಮಜ್ಜನವ ನೀಡಿದ ಸ್ಥಾನ<br/>ಅವರು ಮೂರ್ತಿಮಾಡಿರ್ದ ಸ್ಥಾನವ ನೋಡಿ<br/>ಆ ವ್ರತಸ್ಥನು ಪ್ರಾಣವ ಕೊಡುವುದು.<br/>ಭಕ್ತನು ಜಂಗಮವ ಕರಕೊಂಡು ಬಂದು<br/>ಪಾದತೀರ್ಥಮಂ ಪಡೆದು<br/>ಆ ಜಂಗಮದೇವನ ಸೆಜ್ಜೆಯಲ್ಲಿ ಲಿಂಗವಿಲ್ಲದಿರಲು<br/>ಅವರು ಮಜ್ಜನವ ನೀಡಿದ ಸ್ಥಾನದಲ್ಲಿ<br/>ಮೂರ್ತಿಗೊಂಡಿರ್ದ ಸ್ಥಾನದಲ್ಲಿ ಪರಾಂಬರಿಸಿ<br/>ಆ ಲಿಂಗವು ಸಿಕ್ಕಿದರೆ ಕ್ರೀಯವ<br/>ಜಂಗಮವು ಭಕ್ತರು ಸಲಿಸುವುದು,<br/>ಇಲ್ಲದಿದ್ದರೆ ಆ ಭಕ್ತರು ತೆಗೆದು ಕೊಂಬುದು.<br/>ಆ ಜಂಗಮವು ತೆಗೆದು ಕೊಳಲಾಗದು.<br/>ಇದು ಸಕಲ  ಶರಣರಿಗೆ ಸನ್ಮತ.<br/>ಸಂಕಲ್ಪವ ಮಾಡಲಾಗದು<br/>ಮುಂದೆ ಮಾರ್ಗಕ್ಕೆ ತಾನು ನಡೆದಲ್ಲಿ<br/>ತನಗೆ ಮಾರ್ಗ ತಪ್ಪದು.<br/>ತನಗೆವೊ[ಂ]ದು ವೇಳೆ  ಲಿಂಗವು ಭಿನ್ನ ಭಿನ್ನವಾಗಲು<br/>ಅದನು ಸಕಲ  ಸಮಸ್ತಮೂರ್ತಿಗಳು ತಿಳಿದು ನೋಡಲು<br/>ಅದರಲ್ಲಿ ಭಿನ್ನ ಭಿನ್ನವಾಗದೆಯಿರಲು<br/>ಪರಾಂಬರಿಸಿ ಎಲ್ಲಾ ಮಾಹೇಶ್ವರರು ಎದ್ದು ಬಂದು<br/>ಅದರೊಳಗೆ ಸಂಕಲ್ಪವಿಲ್ಲವೆಂದು<br/>ನಮಸ್ಕಾರವ ಮಾಡುವುದು.<br/>ಲಿಂಗವು ಭಿನ್ನವಾಗಲು<br/>`ನಿಮ್ಮ ಗುರುಮಠಪೂರ್ವಕ್ಕೆ ಹೋಗಿ'ಯೆಂದು ಹೇಳಲು,<br/>`ನಾನೊಲ್ಲೆ, ನಿಮ್ಮ ಪಾದದಲ್ಲಿಯೇಕಾರ್ಥವ<br/>ಮಾಡಿಕೊಳ್ಳಿ'ಯೆಂದು ಹೇಳಲು,<br/>ಆ ದೇವರ ಅಡ್ಡಬೀಳಿಸಿಕೊಂಡು<br/>ವಸ್ತು ಹೋಗುವ ಪರಿಯಂತರದಲ್ಲಿ ಕಾದಿರುವುದು.<br/>ಅಥ[ವ] ಒಂದು ವೇಳೆ  ಮೋಸ ಬಂದರೆ<br/>ಅಲ್ಲಿರ್ಪ ಭಕ್ತ ಮಾಹೇಶ್ವರರ ಬಿಡುವುದು.<br/>ಧರ್ಮಾಧರ್ಮದಲ್ಲಿ ವಿಚಾರಿಸದೆ<br/>ಆ ಭಕ್ತನು ಜಂಗಮ  ಮುಟ್ಟಿದ ಗದ್ದುಗೆಯಲ್ಲಿ ಮೂರ್ತಿಮಾಡಿ<br/>`ಪ್ರಸಾದಕ್ಕೆ ಶರಣಾರ್ಥಿ'ಯೆನಲು<br/>ನೀಡಲಾಗದೆಂಬುದು ಆಚರಣೆ.<br/>ಆದ ನೀಡಿಯಿಟ್ಟರು ಮುಗಿವಲ್ಲಿ ಭಕ್ತನ ಪ್ರಸಾದ ಹೆಚ್ಚಾದರೆ<br/>`ಅಯ್ಯೋ ನನ್ನ ಪ್ರಸಾದ ಹೆಚ್ಚಾಯಿ'ತೆಂದು ಹೇಳಿದರೆ<br/>ಆ ಪ್ರಸಾದವನು ನೀಡಿಸಿ ಕೊಂಬ ಜಂಗಮಕ್ಕೆ ಆಚರಣೆ ಸಲ್ಲದು.<br/>ವ್ಯಾಪಾರವ ಕೊಟ್ಟು ವ್ಯಾಪಾರವನೊಪ್ಪಿಸಿಕೊಂಡರೆ<br/>ನಾವು ಪ್ರಸಾದವ ತೆಗೆದುಕೊಂಬುದು ಆಚರಣೆ.<br/>ಹೊನ್ನು ಹೆಣ್ಣು ಮಣ್ಣು ತ್ರಿವಿಧದಲ್ಲಿ ವಂಚನೆಯಿಲ್ಲದಿರ್ಪಡೆ<br/>ಅವನ ಹೆಣ್ಣು ಮಣ್ಣು ತ್ರಿವಿಧದಲ್ಲಿ ವಂಚನೆಯಿಲ್ಲದಿರ್ಪಡೆ<br/>ಅವನ ಪ್ರಸಾದವನು ತೆಗೆದುಕೊಂಬುದು<br/>ಇದು ಜಂಗಮದಾಚರಣೆ.<br/>ಗುರುದೀಕ್ಷೆಯಿಲ್ಲದವನು<br/>ಲಿಂಗಪೂಜೆಯ ಮಾಡಿದರೆ<br/>ಪಾದೋದಕ ಪ್ರಸಾದವ ಕೊಂಡರೆ<br/>ಸಹಜವಲ್ಲದೆ ಸಾಧ್ಯವಾಗದು.<br/>ಬಿಟ್ಟರಾದರೆ ಅವರಿಗೆ ಮೋಕ್ಷವಿಲ್ಲವು.<br/>ಜಂಗಮವು ಆವ ವರ್ತನೆಯಲ್ಲಿ ನಡಕೊಂಡರು<br/>[ಆಸ]ತ್ತು `ಬೇಡ ಹೋಗಿ'ಯೆಂದರೆ<br/>`ನಾನು ಅರಿಯದೆ ಮಾಡಿದೆ'ನೆಂದರೆ<br/>ಅವನನೊಪ್ಪಿಕೊಂಬುದು<br/>ಇದಕ್ಕೆ ಕಲ್ಪಿತ  ಪಾಪಪುಣ್ಯಕ್ಕೆ ಒಳಗಾದವರು<br/>ಷಟ್ಸ ್ಥಲಕ್ಕೆ ಮಾತ್ರ ಆಗದು.<br/>ಭಕ್ತಂಗೆ ಪ್ರಸಾದವ ಕೊಡುವ ಆಚರಣೆಯೆಂತೆಂದೊಡೆ-<br/>ದೀಕ್ಷೆಯಿಲ್ಲದೆ ಶಿವಭಕ್ತನ ಗೃಹಕ್ಕೆ ಹೋಗಿ<br/>`ಭಿಕ್ಷೆ'ಯೆಂದೆನಾದರೆ, ಜಿಹ್ವೆಯ ಮುಕ್ಕುಳಿಸಿದರೆ ಪಾತಕ  ನೋಡ.<br/>ಗುರುವಚನ ಪ್ರಮಾಣದಲ್ಲಿ<br/>ನಾನು ಗುರುಮುಖವ ಹಿಡಿದಲ್ಲಿ<br/>ಶಿವಮಂತ್ರಸ್ಮರಣೆಯನು ಶಿವಾನುಭಾವಿಗಳ ಸ್ಥಾನದಲ್ಲಿ<br/>ಬೆಸಗೊಂಬುದೆ ಶುದ್ಧವಾಯಿತ್ತು.<br/>ಇಲ್ಲದಿದ್ದರೆ ಶುದ್ಧವಿಲ್ಲವು.<br/>ಶಿವಶರಣನ ಜ್ಞಾನವೆಂತೆಂದೊಡೆ<br/>ನೀರಮೇಲಣ ತೆಪ್ಪದಂತಿರಬೇಕು,<br/>ಕ್ಷೀರದೊಳಗಣ ಘೃತದಂತಿರಬೇಕು,<br/>ಕೆಸರಿನೊಳಗಣ ತಾವರೆ ಪ್ರಜ್ವಲಿಸಿದಂತಿರಬೇಕು.<br/>ಲಿಂಗದೊಳಗೊಡವೆರದರೆ<br/>ಆರು ಆರಿಗೆಯು ಕಾಣದಂತೆ ನೋಡಾ.<br/>ಅಂದಳದೊಳಗೆ ಹೋಗುವನ ಹಜ್ಜೆಯ ಕಂಡವರಾರು ಹೇಳ?<br/>ಮಾತಿನಲ್ಲಿ ಮಹಾಜ್ಞಾನಿಗಳೆಂದರೊಪ್ಪುವರೆ?<br/>ಮಹಾಲಿಂಗದ ಬೆಳಗಿನಲ್ಲಿ,<br/>ತನ್ನ ನಡೆಯನೊಡವೆರದಿಪ್ಪ ಮಹಿಮಂಗೆ<br/>ದುಃಖವಿಲ್ಲ ನೋಡ ಭಕ್ತಿಸ್ಥಲವಾದುದು.<br/>ಭಕ್ತನ ಮಾರ್ಗವೆಂತೆಂದೊಡೆ-<br/>ತನ್ನ ಗೃಹಕ್ಕೆ ಜಂಗಮವು ಹೋದಲ್ಲಿ ಶುದ್ಧವಲ್ಲದೆ<br/>ಇದನರಿಯದೆ ಕಾಡದೈವಕ್ಕೆಲ್ಲ ಹರಕೆಯ ಮಾಡಿ<br/>ಆ ದೈವದ ಹೆಸರಿನಲ್ಲಿ ಜಂಗಮವ ಕರೆತಂದು<br/>ಉಣಲಿಕ್ಕಿದೆನಾದರೆ ಕಾರಿದ ಕೂಳಿಗಿಂದ ಕನಿಷ್ಠ ಕಾಣಾ.<br/>ಅನ್ಯ ದೈವದ ಪೂಜೆಯಿಲ್ಲದಾತನೆ ಶಿವಭಕ್ತ ನೋಡಾ.<br/>ತನ್ನ ಗುರುವು ಹಸ್ತಕ ಸಂಯೋಗವ ಮಾಡಿ,<br/>ಲಿಂಗವ ಧರಿಸಿದ ಬಳಿಕ ಲಿಂಗವಲ್ಲದೆ ಅನ್ಯಪೂಜೆಯೇತಕ್ಕೆ?<br/>ಇದನ್ಲರ್ವಿದರಿದು ಮಾಡಿದನಾದರೆ<br/>ಪಾತಕವಲ್ಲದೆ ಮತ್ತಿಲ್ಲ ನೋಡಾ.<br/>ಮೋಕ್ಷವೆಂಬುದೆಂದಿಗೂ ಇಲ್ಲ ನೋಡಾ.<br/>ಹುಟ್ಟುಗೆಟ್ಟು ಬಟ್ಟಬಯಲಾದವನಿಗೆ ದುಃಖವುಂಟೆ?.<br/>ಲಿಂಗದಲ್ಲಿ ನಿರ್ಭಯಲಾದವಂಗೆ ಸಂಕಲ್ಪವುಂಟೆ?.<br/>ಮಹಾಜ್ಞಾನಿಗೆ ಕತ್ತಲೆಯುಂಟೆ?.<br/>ಮಹಾಪ್ರಸಾದಿಗೆ ಸಂಕಲ್ಪಮುಂಟೆ?.<br/>ಜ್ಞಾನಿಗಳಿಗೆನ್ನವರು ತನ್ನವರೆಂಬ ಭೇದಮುಂಟೆ?.<br/>ಸದ್ಭಕ್ತಿಯುಳ್ಳಾತನು ತನ್ನ ಲಿಂಗವ ಪೂಜಿಸಿ<br/>ಅನ್ಯರಮನೆಯಲ್ಲಿ ಭೋಗದಲ್ಲಿದ್ದನಾದರೆ<br/>ಶ್ವಾನನ ಬಸುರಲ್ಲಿ ಬರುವು[ದು] ತಪ್ಪದು,<br/>ಅರೆಭಕ್ತರಾದವರ ಗೃಹದಲ್ಲಿ ಹೋಗಿ ಅನ್ನವ ಮುಟ್ಟಿದರಾದರೆ,<br/>ಅವನಿಗೆ ಗುರುವಿಲ್ಲ.<br/>ಮುಕ್ತಿಯೆಂಬುದು ಎಂದೆಂದಿಗೂ ಇಲ್ಲ ನೋಡಾ,ನಿಜಗುರು ಸ್ವತಂತ್ರ ಸಿದ್ಧಲಿಂಗೇಶ್ವರಾ. </font>"
}