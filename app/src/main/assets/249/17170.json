{
    "id": "/17170", 
    "vachana": "ದಯದಿಂದ ನೋಡಿ ಬಹು ವಿಚಾರವುಂಟು.\nಷಟ್ಸ ್ಥಲಬ್ರಹ್ಮಚಾರಿ ತಾನು ಸಂಕಲ್ಪವನೇತಕ್ಕೆ ಮಾಡುವದು?\nಗುರುವು ಹಿಡಿದು ಲಿಂಗವಾಯಿತ್ತು.\nಲಿಂಗ ಹಿಡಿದು ಜಂಗವಾಯಿತ್ತು.\nಜಂಗಮವು ಹಿಡಿದು ಪಾದೋದಕ ಪ್ರಸಾದವಾಯಿತ್ತು.\nಇದನರಿಯದೆ ಭಿನ್ನಭೇದವ ಮಾಡಲಾಗದು.\nಜಂಗಮನ ಕೊಂದವನಾದರು,\nಲಿಂಗವ ಭಿನ್ನವ ಮಾಡಿದವನಾದರು,\nಅವನ ಕಂಡು ಮನಸ್ಸಿನಲ್ಲಿ ನಿಂದಿಸಿದರೆ ವಿರಕ್ತನೆಂಬ\nಭಾವನೆಯಿಲ್ಲ.\nಭಕ್ತನ ಮಠವೆಂದು ಹೋದಲ್ಲಿ,\nಆ ಭಕ್ತನು ಎದ್ದು ನಮಸ್ಕರಿಸಿ,\nತನ್ನ ದಾಸಿಯರ ಕರದು `ಪಾದಾರ್ಚನೆಯ ಮಾಡು' ಎಂದರೆ\nಆ ಪಾದಾರ್ಚನೆಯ ಮಾಡಿದ ಫಲವು\nಅರಿಗೆ ಮೋಕ್ಷವಾಗುವದು?\nಆ ತೊತ್ತಿನ ಬಸುರಲ್ಲಿ ಬಪ್ಪುದು ತಪ್ಪದು.\nತಾನು ವಿರಕ್ತನಾದ ಮೇಲೆ,\nಲಿಂಗವಿದ್ದವರಲ್ಲಿ ಲಿಂಗಾರ್ಪಿತವ ಬೇಡಲೇತಕ್ಕೆ?\nತಾ \n  ಕಟ್ಟಿ ಆಚರಿಸುವ ಶರಣನು\nತನಗೆ ಸಮಾಚಾರ ಸಮನಾಗದಲ್ಲಿ\nಹೊನ್ನ ಹಿಡಿದು ಬಡ್ಡಿ ವ್ಯವಹಾರವ ಮಾಡಿದ\nಜಂಗಮದಲ್ಲಿ ತೆಗೆದುಕೊಳ್ಳಲಾಗದು.\nಆ ಜಂಗಮವು \n  ಪದಾರ್ಥದಲ್ಲಿದ್ದರೇನು?\nವಂಚನೆಯಿಲ್ಲದೆ ಸವದರೆ ಆತ ಮುಟ್ಟಿದರೊಳಗಿಲ್ಲ.\nಆತನ \n  ಇಂತು ಎನ್ನಲಾಗದು ಶರಣರಾಚರಣೆ.\nಶರಣ ತಾ \n  ಕಟ್ಟಿ ಆಚರಿಸಿದಲ್ಲಿ\nತನ್ನಾಚರಣೆಗೆ ಕೊರತೆ ಬಂದರೆ\nಬಂದಿತ್ತೆಂಬ ಹೇಹ ಬೇಡ.\nಬಂದಾಗ ನರಳಿ,\nಬಾರದಾಗ ಸದಾಚಾರದಲ್ಲಿರ್ಪುದೆ ಶರಣನಾಚರಣೆ.\nಗುರು ಮೋಕ್ಷವಾಗಿಯಿಪ್ಪಾತನು\nಪಾಪಕ್ಕೆ ಸಂಬಂಧವಾಗಲು\nಆತನ ಕಂಡು ಮನದಲ್ಲಿವ ದ್ರೋಹಿಯೆಂದರೆ\nನನ್ನ ಬಿರಿದಿಂಗೆ ಕೊರತೆಯದಾಗುವುದಲ್ಲದೆ\nವಿರಕ್ತನೆಂಬ ಭಾವವೆನಗಿಲ್ಲ ನೋಡಾ.\nಮುಂದೆ ಕ್ರಿಯಾಚರಣೆ.\nವಿರಕ್ತನ ನಡೆಯೆಂತೆಂದೊಡೆ\nಭಕ್ತಿಸ್ಥಲ ಸಂಬಂಧವಾದ ಭಕ್ತಂಗೆ\nಕ್ರೀಯವ ಕೊಡುವ ಆಚರಣೆಯೆಂತೆಂದೊಡೆ\nಆತ ತೆಗೆದು ಕೊಂಬ ಆಚರಣೆಯೆಂತೆಂದೊಡೆ\nಪಾದಾರ್ಚನೆಯ ಮಾಡಿದಲ್ಲಿ ಪಾದತೀರ್ಥ ಕೊಡುವರು.\nಅನ್ನವ ನೀಡಿದ ಹಂಗಿನಲ್ಲಿ ಪ್ರಸಾದವಂ ಕೊಡುವವರು.\nಮುಯ್ಯಿಂಗೆ ಮುಯ್ಯನಿತ್ತುದಲ್ಲದೆ\nಮುಕ್ತಿಯೆಂಬುದು ಅವುದು ಹೇಳ?\nಭಕ್ತನಾಚಾರಣೆಯೆಂತೆಂದೊಡೆ-\nಆ ಗೃಹಕ್ಕೆ ಹೋದಲ್ಲಿ ತಾ ಲಿಂಗಪೂಜೆಯ ಮಾಡುತ್ತಿರ್ದರಾದರು\nತಾಯೆದ್ದು ಬಂದು ನಮಸ್ಕರಿಸುವದೆ ಭಕ್ತನ ಮಾರ್ಗ.\nಎನ್ನೊಳಗೆ ಲಿಂಗವು ಜಂಗಮವು ಉಂಟೆಂಬ\nಅವಿಚಾರದ ನುಡಿಯ ಕೇಳಲಾಗದು.\nಮುಂದೆ ಭಕ್ತನು ಜಂಗಮದ ಪಾದವ ಹಿಡಿದಲ್ಲಿ\nಪುಷ್ಪ ವಿಭೂತಿಯಿರಲು ಅಗ್ಛಣಿಯಿಲ್ಲದಿರಲು ಮರ್ಲೆದ್ವು\nವ್ರತಸ್ಥಪಾದವ ಬಿಡಲಾಗದು.\nಬಿಟ್ಟನಾದರೆ ಪಾದತೀರ್ಥಕ್ಕೆ ದೂರವಾಯಿತ್ತು.\nಲೋಕಾಚಾರದ ಭಕ್ತರು ಪಾದವ ಹಿಡಿಯಲು,\nಪುಷ್ಪ ವಿಭೂತಿಯಿರಲು ಅಗ್ಘಣಿಯಿಲ್ಲದಿರಲು\nಆ ಪಾದಕ್ಕೆ ನಮಸ್ಕಾರವ ಮಾಡಿ\nಪಾದವಂ ಬಿಟ್ಟು ಮತ್ತೆ ಹೋಗಿ\nಅಗ್ಘಣಿಯಂ ತಂದು ಪಾದತೀರ್ಥವಂ ಪಡೆದು\nಸಲಿಸುವುದು ಭಕ್ತನಾಚರಣೆ.\nಜಂಗಮದೇವರ ಕರತಂದು\nವ್ರತಸ್ಥನ ಪಾದತೀರ್ಥವಂ ಪಡೆದಲ್ಲಿ\nಆ ಆ ದೇವರ ಸೆಜ್ಜೆಯಲ್ಲಿ ಲಿಂಗವಿಲ್ಲದಿರಲು\nಆ ದೇವರು ಮಜ್ಜನವ ನೀಡಿದ ಸ್ಥಾನ\nಅವರು ಮೂರ್ತಿಮಾಡಿರ್ದ ಸ್ಥಾನವ ನೋಡಿ\nಆ ವ್ರತಸ್ಥನು ಪ್ರಾಣವ ಕೊಡುವುದು.\nಭಕ್ತನು ಜಂಗಮವ ಕರಕೊಂಡು ಬಂದು\nಪಾದತೀರ್ಥಮಂ ಪಡೆದು\nಆ ಜಂಗಮದೇವನ ಸೆಜ್ಜೆಯಲ್ಲಿ ಲಿಂಗವಿಲ್ಲದಿರಲು\nಅವರು ಮಜ್ಜನವ ನೀಡಿದ ಸ್ಥಾನದಲ್ಲಿ\nಮೂರ್ತಿಗೊಂಡಿರ್ದ ಸ್ಥಾನದಲ್ಲಿ ಪರಾಂಬರಿಸಿ\nಆ ಲಿಂಗವು ಸಿಕ್ಕಿದರೆ ಕ್ರೀಯವ\nಜಂಗಮವು ಭಕ್ತರು ಸಲಿಸುವುದು,\nಇಲ್ಲದಿದ್ದರೆ ಆ ಭಕ್ತರು ತೆಗೆದು ಕೊಂಬುದು.\nಆ ಜಂಗಮವು ತೆಗೆದು ಕೊಳಲಾಗದು.\nಇದು \n  ಶರಣರಿಗೆ ಸನ್ಮತ.\nಸಂಕಲ್ಪವ ಮಾಡಲಾಗದು\nಮುಂದೆ ಮಾರ್ಗಕ್ಕೆ ತಾನು ನಡೆದಲ್ಲಿ\nತನಗೆ ಮಾರ್ಗ ತಪ್ಪದು.\nತನಗೆವೊ[ಂ]ದು \n  ಲಿಂಗವು ಭಿನ್ನ ಭಿನ್ನವಾಗಲು\nಅದನು \n  ಸಮಸ್ತಮೂರ್ತಿಗಳು ತಿಳಿದು ನೋಡಲು\nಅದರಲ್ಲಿ ಭಿನ್ನ ಭಿನ್ನವಾಗದೆಯಿರಲು\nಪರಾಂಬರಿಸಿ ಎಲ್ಲಾ ಮಾಹೇಶ್ವರರು ಎದ್ದು ಬಂದು\nಅದರೊಳಗೆ ಸಂಕಲ್ಪವಿಲ್ಲವೆಂದು\nನಮಸ್ಕಾರವ ಮಾಡುವುದು.\nಲಿಂಗವು ಭಿನ್ನವಾಗಲು\n`ನಿಮ್ಮ ಗುರುಮಠಪೂರ್ವಕ್ಕೆ ಹೋಗಿ'ಯೆಂದು ಹೇಳಲು,\n`ನಾನೊಲ್ಲೆ, ನಿಮ್ಮ ಪಾದದಲ್ಲಿಯೇಕಾರ್ಥವ\nಮಾಡಿಕೊಳ್ಳಿ'ಯೆಂದು ಹೇಳಲು,\nಆ ದೇವರ ಅಡ್ಡಬೀಳಿಸಿಕೊಂಡು\nವಸ್ತು ಹೋಗುವ ಪರಿಯಂತರದಲ್ಲಿ ಕಾದಿರುವುದು.\nಅಥ[ವ] ಒಂದು \n  ಮೋಸ ಬಂದರೆ\nಅಲ್ಲಿರ್ಪ ಭಕ್ತ ಮಾಹೇಶ್ವರರ ಬಿಡುವುದು.\nಧರ್ಮಾಧರ್ಮದಲ್ಲಿ ವಿಚಾರಿಸದೆ\nಆ ಭಕ್ತನು \n  ಮುಟ್ಟಿದ ಗದ್ದುಗೆಯಲ್ಲಿ ಮೂರ್ತಿಮಾಡಿ\n`ಪ್ರಸಾದಕ್ಕೆ ಶರಣಾರ್ಥಿ'ಯೆನಲು\nನೀಡಲಾಗದೆಂಬುದು ಆಚರಣೆ.\nಆದ ನೀಡಿಯಿಟ್ಟರು ಮುಗಿವಲ್ಲಿ ಭಕ್ತನ ಪ್ರಸಾದ ಹೆಚ್ಚಾದರೆ\n`ಅಯ್ಯೋ ನನ್ನ ಪ್ರಸಾದ ಹೆಚ್ಚಾಯಿ'ತೆಂದು ಹೇಳಿದರೆ\nಆ ಪ್ರಸಾದವನು ನೀಡಿಸಿ ಕೊಂಬ ಜಂಗಮಕ್ಕೆ ಆಚರಣೆ ಸಲ್ಲದು.\nವ್ಯಾಪಾರವ ಕೊಟ್ಟು ವ್ಯಾಪಾರವನೊಪ್ಪಿಸಿಕೊಂಡರೆ\nನಾವು ಪ್ರಸಾದವ ತೆಗೆದುಕೊಂಬುದು ಆಚರಣೆ.\nಹೊನ್ನು ಹೆಣ್ಣು ಮಣ್ಣು ತ್ರಿವಿಧದಲ್ಲಿ ವಂಚನೆಯಿಲ್ಲದಿರ್ಪಡೆ\nಅವನ ಹೆಣ್ಣು ಮಣ್ಣು ತ್ರಿವಿಧದಲ್ಲಿ ವಂಚನೆಯಿಲ್ಲದಿರ್ಪಡೆ\nಅವನ ಪ್ರಸಾದವನು ತೆಗೆದುಕೊಂಬುದು\nಇದು ಜಂಗಮದಾಚರಣೆ.\nಗುರುದೀಕ್ಷೆಯಿಲ್ಲದವನು\nಲಿಂಗಪೂಜೆಯ ಮಾಡಿದರೆ\nಪಾದೋದಕ ಪ್ರಸಾದವ ಕೊಂಡರೆ\nಸಹಜವಲ್ಲದೆ ಸಾಧ್ಯವಾಗದು.\nಬಿಟ್ಟರಾದರೆ ಅವರಿಗೆ ಮೋಕ್ಷವಿಲ್ಲವು.\nಜಂಗಮವು ಆವ ವರ್ತನೆಯಲ್ಲಿ ನಡಕೊಂಡರು\n[ಆಸ]ತ್ತು `ಬೇಡ ಹೋಗಿ'ಯೆಂದರೆ\n`ನಾನು ಅರಿಯದೆ ಮಾಡಿದೆ'ನೆಂದರೆ\nಅವನನೊಪ್ಪಿಕೊಂಬುದು\nಇದಕ್ಕೆ \n  ಪಾಪಪುಣ್ಯಕ್ಕೆ ಒಳಗಾದವರು\nಷಟ್ಸ ್ಥಲಕ್ಕೆ ಮಾತ್ರ ಆಗದು.\nಭಕ್ತಂಗೆ ಪ್ರಸಾದವ ಕೊಡುವ ಆಚರಣೆಯೆಂತೆಂದೊಡೆ-\nದೀಕ್ಷೆಯಿಲ್ಲದೆ ಶಿವಭಕ್ತನ ಗೃಹಕ್ಕೆ ಹೋಗಿ\n`ಭಿಕ್ಷೆ'ಯೆಂದೆನಾದರೆ, ಜಿಹ್ವೆಯ ಮುಕ್ಕುಳಿಸಿದರೆ \n  ನೋಡ.\nಗುರುವಚನ ಪ್ರಮಾಣದಲ್ಲಿ\nನಾನು ಗುರುಮುಖವ ಹಿಡಿದಲ್ಲಿ\nಶಿವಮಂತ್ರಸ್ಮರಣೆಯನು ಶಿವಾನುಭಾವಿಗಳ ಸ್ಥಾನದಲ್ಲಿ\nಬೆಸಗೊಂಬುದೆ ಶುದ್ಧವಾಯಿತ್ತು.\nಇಲ್ಲದಿದ್ದರೆ ಶುದ್ಧವಿಲ್ಲವು.\nಶಿವಶರಣನ ಜ್ಞಾನವೆಂತೆಂದೊಡೆ\nನೀರಮೇಲಣ ತೆಪ್ಪದಂತಿರಬೇಕು,\nಕ್ಷೀರದೊಳಗಣ ಘೃತದಂತಿರಬೇಕು,\nಕೆಸರಿನೊಳಗಣ ತಾವರೆ ಪ್ರಜ್ವಲಿಸಿದಂತಿರಬೇಕು.\nಲಿಂಗದೊಳಗೊಡವೆರದರೆ\nಆರು ಆರಿಗೆಯು ಕಾಣದಂತೆ ನೋಡಾ.\nಅಂದಳದೊಳಗೆ ಹೋಗುವನ ಹಜ್ಜೆಯ ಕಂಡವರಾರು ಹೇಳ?\nಮಾತಿನಲ್ಲಿ ಮಹಾಜ್ಞಾನಿಗಳೆಂದರೊಪ್ಪುವರೆ?\nಮಹಾಲಿಂಗದ ಬೆಳಗಿನಲ್ಲಿ,\nತನ್ನ ನಡೆಯನೊಡವೆರದಿಪ್ಪ ಮಹಿಮಂಗೆ\nದುಃಖವಿಲ್ಲ ನೋಡ ಭಕ್ತಿಸ್ಥಲವಾದುದು.\nಭಕ್ತನ ಮಾರ್ಗವೆಂತೆಂದೊಡೆ-\nತನ್ನ ಗೃಹಕ್ಕೆ ಜಂಗಮವು ಹೋದಲ್ಲಿ ಶುದ್ಧವಲ್ಲದೆ\nಇದನರಿಯದೆ ಕಾಡದೈವಕ್ಕೆಲ್ಲ ಹರಕೆಯ ಮಾಡಿ\nಆ ದೈವದ ಹೆಸರಿನಲ್ಲಿ ಜಂಗಮವ ಕರೆತಂದು\nಉಣಲಿಕ್ಕಿದೆನಾದರೆ ಕಾರಿದ ಕೂಳಿಗಿಂದ ಕನಿಷ್ಠ ಕಾಣಾ.\nಅನ್ಯ ದೈವದ ಪೂಜೆಯಿಲ್ಲದಾತನೆ ಶಿವಭಕ್ತ ನೋಡಾ.\nತನ್ನ ಗುರುವು ಹಸ್ತಕ ಸಂಯೋಗವ ಮಾಡಿ,\nಲಿಂಗವ ಧರಿಸಿದ ಬಳಿಕ ಲಿಂಗವಲ್ಲದೆ ಅನ್ಯಪೂಜೆಯೇತಕ್ಕೆ?\nಇದನ್ಲರ್ವಿದರಿದು ಮಾಡಿದನಾದರೆ\nಪಾತಕವಲ್ಲದೆ ಮತ್ತಿಲ್ಲ ನೋಡಾ.\nಮೋಕ್ಷವೆಂಬುದೆಂದಿಗೂ ಇಲ್ಲ ನೋಡಾ.\nಹುಟ್ಟುಗೆಟ್ಟು ಬಟ್ಟಬಯಲಾದವನಿಗೆ ದುಃಖವುಂಟೆ?.\nಲಿಂಗದಲ್ಲಿ ನಿರ್ಭಯಲಾದವಂಗೆ ಸಂಕಲ್ಪವುಂಟೆ?.\nಮಹಾಜ್ಞಾನಿಗೆ ಕತ್ತಲೆಯುಂಟೆ?.\nಮಹಾಪ್ರಸಾದಿಗೆ ಸಂಕಲ್ಪಮುಂಟೆ?.\nಜ್ಞಾನಿಗಳಿಗೆನ್ನವರು ತನ್ನವರೆಂಬ ಭೇದಮುಂಟೆ?.\nಸದ್ಭಕ್ತಿಯುಳ್ಳಾತನು ತನ್ನ ಲಿಂಗವ ಪೂಜಿಸಿ\nಅನ್ಯರಮನೆಯಲ್ಲಿ ಭೋಗದಲ್ಲಿದ್ದನಾದರೆ\nಶ್ವಾನನ ಬಸುರಲ್ಲಿ ಬರುವು[ದು] ತಪ್ಪದು,\nಅರೆಭಕ್ತರಾದವರ ಗೃಹದಲ್ಲಿ ಹೋಗಿ ಅನ್ನವ ಮುಟ್ಟಿದರಾದರೆ,\nಅವನಿಗೆ ಗುರುವಿಲ್ಲ.\nಮುಕ್ತಿಯೆಂಬುದು ಎಂದೆಂದಿಗೂ ಇಲ್ಲ ನೋಡಾ,ನಿಜಗುರು ಸ್ವತಂತ್ರ ಸಿದ್ಧಲಿಂಗೇಶ್ವರಾ. \n"
}