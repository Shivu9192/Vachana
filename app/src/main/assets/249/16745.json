{
    "id": "/16745", 
    "vachana": "ಮಹಾಕರ್ತನು ತನ್ನ ಶಕ್ತಿಯ ವಿನೋದಕ್ಕೀ ಜಗವ ನಿರ್ಮಿಸಿದ\nಅನಂತ ಲೋಕಂಗಳನು.\nಚಂದ್ರಸೂರ್ಯ ನಕ್ಷತ್ರ ಸಿಡಿಲು ಮಿಂಚುಗಳನು.\nತತ್ತ್ವ ವಿತತ್ತ್ವ \n  ಕರ್ಮ ಪ್ರಳಯಂಗಳನು.\nಹೆಣ್ಣು ಗಂಡು ಜಾತಿ ವಿಜಾತಿಗಳಾದ ನರಸುರ ತಿರ್ಯಗ್ಜಾತಿ\nಸ್ಥಲ ಭೋಗಾಯುಷ್ಯ ನಿದ್ರೆ ಮೊದಲಾದ ಸಮಸ್ತ ಪ್ರಪಂಚುಗಳನು.\nಎಂಬತ್ತುನಾಲ್ಕು ಲಕ್ಷ ಜೀವರಾಶಿಗಳನು,\nಹುಟ್ಟಿಸಿದ ತನ್ನ ವಿನೋದಕ್ಕೆ,\nಮಂತ್ರವಾಹಕನು ಮಾಡಿದ ಕಟ್ಟಳೆ,\nಯಾರಿಗೂ ತಿಳಿಯಬಾರದು ನೋಡಾ,\nಸರ್ವಾತ್ಮರು ಮಲಪಾಶದಿಂದ ಬಂಧಿಸಿಕೊಂಬ ಪಶುಗಳಾದರು,\nತಾ ಪಶುಪತಿಯಾದ,ನಮ್ಮ ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}