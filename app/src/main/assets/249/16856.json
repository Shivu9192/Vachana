{
    "id": "6856", 
    "vachana": "<font>904<br/>ಕ್ಷುತ್ತು ಪಿಪಾಸೆ  ಶೋಕ ಮೋಹ ಜರೆ  ಮರಣ<br/>ಈ ಷಡೂರ್ಮಿಗಳು,<br/>ಕೆಡುವುದಕೊಂದು ವಿವರವ ಹೇಳಿಹೆ ಕೇಳಿರಯ್ಯ.<br/>ಅಂಗದಾಪ್ಯಾಯನವಳಿದು, ಲಿಂಗದಾಪ್ಯಾಯನ ಉಳಿದಡೆ<br/>ಕ್ಷುತ್ತು ಕೆಟ್ಟುದು.<br/>ಪಾದೋದಕವೆಂಬ ಪರಮಾನಂದಜಲವನೀಂಟಿದಲ್ಲಿ<br/>ಪಿಪಾಸೆ ಕೆಟ್ಟುದು.<br/>ಲಿಂಗಪೂಜೆಪರದಲ್ಲಿ ಗದ್ಗದುಕೆಗಳು ಪುಟ್ಟಿ<br/>ಆನಂದಾಶ್ರುಗಳು ಸೂಸಿದಲ್ಲಿ<br/>ಶೋಕ ಕೆಟ್ಟುದು.<br/>ಲಿಂಗ ಮೋಹಿಯಾಗಿ, ದೇಹ ಮೋಹವ ಮರೆದಲ್ಲಿ,<br/>ಮೋಹ ಕೆಟ್ಟದು.<br/>ಶಿವಲಿಂಗದಲ್ಲಿ ಕರಗಿ ಕೊರಗಿ, ಸರ್ವ  ಕರಣೇಂದ್ರಿಯಂಗಳು<br/>ಲಿಂಗದಲ್ಲಿ ಲೀಯ್ಯವಾಗಿ, ಶಿಥಿಲತ್ವವನೆಯ್ದಿದಲ್ಲಿ,<br/>ಜರೆ ಕೆಟ್ಟುದು.<br/>ಮಹಾಲಿಂಗದಲ್ಲಿ ತಾನೆಂಬುದಳಿದು ಲಿಂಗೈಕ್ಯವಾದಲ್ಲಿ,<br/>ಮರಣ ಕೆಟ್ಟುದು.<br/>ಇಂತೀ ಷಡೂರ್ಮಿಗಳನು ಈ ಪರಿ<br/>ಲಿಂಗಾವಧಾನದಲ್ಲಿ ಕೆಡಿಹಸಿದಾತನೆ, ಭಕ್ತನು ಕಾಣಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}