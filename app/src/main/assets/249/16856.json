{
    "id": "16856", 
    "vachana": "ಕ್ಷುತ್ತು \n  ಶೋಕ ಮೋಹ \n  ಮರಣ\nಈ ಷಡೂರ್ಮಿಗಳು,\nಕೆಡುವುದಕೊಂದು ವಿವರವ ಹೇಳಿಹೆ ಕೇಳಿರಯ್ಯ.\nಅಂಗದಾಪ್ಯಾಯನವಳಿದು, ಲಿಂಗದಾಪ್ಯಾಯನ ಉಳಿದಡೆ\nಕ್ಷುತ್ತು ಕೆಟ್ಟುದು.\nಪಾದೋದಕವೆಂಬ ಪರಮಾನಂದಜಲವನೀಂಟಿದಲ್ಲಿ\nಪಿಪಾಸೆ ಕೆಟ್ಟುದು.\nಲಿಂಗಪೂಜೆಪರದಲ್ಲಿ ಗದ್ಗದುಕೆಗಳು ಪುಟ್ಟಿ\nಆನಂದಾಶ್ರುಗಳು ಸೂಸಿದಲ್ಲಿ\nಶೋಕ ಕೆಟ್ಟುದು.\nಲಿಂಗ ಮೋಹಿಯಾಗಿ, ದೇಹ ಮೋಹವ ಮರೆದಲ್ಲಿ,\nಮೋಹ ಕೆಟ್ಟದು.\nಶಿವಲಿಂಗದಲ್ಲಿ ಕರಗಿ ಕೊರಗಿ, \n  ಕರಣೇಂದ್ರಿಯಂಗಳು\nಲಿಂಗದಲ್ಲಿ ಲೀಯ್ಯವಾಗಿ, ಶಿಥಿಲತ್ವವನೆಯ್ದಿದಲ್ಲಿ,\nಜರೆ ಕೆಟ್ಟುದು.\nಮಹಾಲಿಂಗದಲ್ಲಿ ತಾನೆಂಬುದಳಿದು ಲಿಂಗೈಕ್ಯವಾದಲ್ಲಿ,\nಮರಣ ಕೆಟ್ಟುದು.\nಇಂತೀ ಷಡೂರ್ಮಿಗಳನು ಈ ಪರಿ\nಲಿಂಗಾವಧಾನದಲ್ಲಿ ಕೆಡಿಹಸಿದಾತನೆ, ಭಕ್ತನು ಕಾಣಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}