{
    "id": "16841", 
    "vachana": "<font>889<br/>ಆವ ವೇಷವ ಧರಿಸಿದಡೇನು?<br/>ದೇಹವೆಂಬ ಹುತ್ತಿನಲ್ಲಿ, ಹುಸಿ ಎಂಬ ಸರ್ಪ,<br/>ಸಜ್ಜನರನಟ್ಟಿ ಕಡಿದಡೆ,<br/>ವಿಷದ ಮೂರ್ಛೆಯಿಂದ ಬಳಲುತ್ತಿರ್ದರಯ್ಯ ಸಜ್ಜನರು.<br/>ಶಿವಜ್ಞಾನವೆಂಬ ನಿರ್ವಿಷವ ಕೊಂಡು,<br/>`ಓಂನಮಃಶಿವಾಯ' ಎಂಬ ಮಂತ್ರವ ಜಪಿಸಿ,<br/>ವಿಷವಂ ಪರಿಹರಿಸಿಕೊಂಡರಯ್ಯ.<br/>ಸರ್ಪ ಕಚ್ಚಿ ಏರಿ  ಬಾಯಲ್ಲಿ ಹೋಯಿತೆಂಬಂತೆ,<br/>ನಿಂದಕರಿಗೆ ನಿಂದಿಸಿತೆ ಬಂದಿತ್ತಲ್ಲದೆ,<br/>ಅಲ್ಲಿ ತಮಗೊಂದಾಗಿಲ್ಲ.<br/>ಸಜ್ಜನರು ನೊಂದ ನೋವು ಸುಮ್ಮನೆ ಹೋಹುದೆ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ, ಅವರಲ್ಲಿ ನೀವಿಪ್ಪಿರಾಗಿ?.</font>"
}