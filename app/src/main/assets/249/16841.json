{
    "id": "/16841", 
    "vachana": "ಆವ ವೇಷವ ಧರಿಸಿದಡೇನು?\nದೇಹವೆಂಬ ಹುತ್ತಿನಲ್ಲಿ, ಹುಸಿ ಎಂಬ ಸರ್ಪ,\nಸಜ್ಜನರನಟ್ಟಿ ಕಡಿದಡೆ,\nವಿಷದ ಮೂರ್ಛೆಯಿಂದ ಬಳಲುತ್ತಿರ್ದರಯ್ಯ ಸಜ್ಜನರು.\nಶಿವಜ್ಞಾನವೆಂಬ ನಿರ್ವಿಷವ ಕೊಂಡು,\n`ಓಂನಮಃಶಿವಾಯ' ಎಂಬ ಮಂತ್ರವ ಜಪಿಸಿ,\nವಿಷವಂ ಪರಿಹರಿಸಿಕೊಂಡರಯ್ಯ.\nಸರ್ಪ ಕಚ್ಚಿ \n  ಬಾಯಲ್ಲಿ ಹೋಯಿತೆಂಬಂತೆ,\nನಿಂದಕರಿಗೆ ನಿಂದಿಸಿತೆ ಬಂದಿತ್ತಲ್ಲದೆ,\nಅಲ್ಲಿ ತಮಗೊಂದಾಗಿಲ್ಲ.\nಸಜ್ಜನರು ನೊಂದ ನೋವು ಸುಮ್ಮನೆ ಹೋಹುದೆ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ, ಅವರಲ್ಲಿ ನೀವಿಪ್ಪಿರಾಗಿ?.\n"
}