{
    "id": "17080", 
    "vachana": "<font>1128<br/>ಸಮತೆಯೆಂಬ ಕಂಥೆಯ ಧರಿಸಿ<br/>ಕ್ಷಮೆಯೆಂಬ ಭಸ್ಮಧಾರಣವನಳವಡಿಸಿ<br/>ಸರ್ವಜೀವದಯಾಪರವೆಂಬ ಕಮಂಡಲವ ತಳೆದುಕೊಂಡು<br/>ಸುಜ್ಞಾನವೆಂಬ ದಂಡವ ಹಿಡಿದು<br/>ವೈರಾಗ್ಯವೆಂಬ ಭಿಕ್ಷಾಪಾತ್ರೆ ಸಹಿತ,<br/>ಭಕ್ತಿ ಭಿಕ್ಷವ ಬೇಡ ಬಂದನಯ್ಯ.<br/>ಸತ್ಯ ಶರಣರಾದ ಭಕ್ತರನರಸುತ್ತ.<br/>ಭಕ್ತಿ ಭಿಕ್ಷವ ಬೇಡ ಬಂದನಯ್ಯ.<br/>ಕಾಯದ ಕಳವಳವ ಕಳೆದು,<br/>ಜೀವನೋಪಾಯವಿಲ್ಲದೆ, ಸುಳಿವನಯ್ಯಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಶರಣ ಭಕ್ತಿ ಕಾರಣವಾಗಿ.</font>"
}