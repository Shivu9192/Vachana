{
    "id": "17077", 
    "vachana": "<font>1125<br/>ಪ್ರಸಾದ ಪ್ರಸಾದವೆಂದೆಂಬರು,<br/>ಪ್ರಸದಾದಾದಿಕುಳವನಾರು ಬಲ್ಲರು?<br/>ಪ್ರಸಾದವೆಂಬುದು ಅತಕ್ರ್ಯ ಅಪ್ರಮಾಣವು.<br/>ಗುರುವಿನಲ್ಲಿ ಶುದ್ಧಪ್ರಸಾದವೆನಿಸಿತ್ತು.<br/>ಲಿಂಗದಲ್ಲಿ ಸಿದ್ಧಪ್ರಸಾದವೆನಿಸಿತ್ತು.<br/>ಜಂಗಮದಲ್ಲಿ ಪ್ರಸಿದ್ಧಪ್ರಸಾದವೆನಿಸಿತ್ತು.<br/>ಇಂತೀ ತ್ರಿವಿಧಮುಖವೊಂದೇ ಪ್ರಸಾದವಾಗಿ ತೋರಿ ಮತ್ತೆ<br/>ವಿಶ್ವದೊಳಗೆ ವಿಶ್ವತೋಮುಖವಾಗಿ ಪ್ರಕಾಶಿಸುತ್ತ,<br/>ಎನ್ನಂತರಂಗದಲ್ಲಿ ಬೆಳಗುವ ಮಹಾಪ್ರಸಾದವು<br/>ಎನ್ನ ಸರ್ವಾಂಗಮಯವಾಗಿ ತೋರುತ್ತಿದೆ.<br/>ಶಿವ! ಶಿವಾ!! ನಿಮ್ಮ ಪ್ರಸಾದದ<br/>ಮಹಿಮೆಯನೇನೆಂದುಪಮಿಸುವೆನು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}