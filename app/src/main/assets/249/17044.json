{
    "id": "17044", 
    "vachana": "ನಿಮ್ಮ ಪೂಜೆಯ ಮಾಡುವೆನೆಂತಯ್ಯ\nಪೂಜಾದ್ರವ್ಯ ಸತ್ಕೀಯೆಯೊಳಗೆ ನೀವಿಪ್ಪಿರೆಂದರಿದು.\nನಿಮ್ಮ ಸ್ತೋತ್ರದ ಮಾಡುವೆನೆಂತಯ್ಯ\nನೀವು ಅಕ್ಷರಾತ್ಮಕರೆಂದರಿದು.\nನಿಮ್ಮ ಜಪಿಸುವೆನೆಂತಯ್ಯ\nನೀವು ಅನಾಹತಮೂಲಮತ್ರ ಸ್ವರೂಪರೆಂದರಿದು.\nನಿಮ್ಮ ಧ್ಯಾನಿಸುವೆನೆಂತಯ್ಯ\nನೆನೆವ ಮನದ ಕೊನೆಯ ಮೇಲೆ ನೀವಿಪ್ಪಿರೆಂದರಿದು.\nನಿಮ್ಮ ಅರಿವುತಿಪ್ಪೆನೆಂತಯ್ಯ\nಅರಿವಿಂಗೆ ಅರಿವಾಗಿ ನೀವಿಪ್ಪಿರೆಂದೆದರಿದು.\nಇಂತು ಎನ್ನ ನಾನರಿದ ಬಳಿಕ\nಪೂಜಾಸ್ತೋತ್ರ ಜಪ ಧ್ಯಾನ ಅರಿವೆಲ್ಲವು ನೀವೆಯಾದ ಮತ್ತೆ\nನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ,ನಿಮಗೆ ಮಾಡುವ ಸತ್ಕಿ ್ರಯೆಯೊಂದೂ ಇಲ್ಲ.\n"
}