{
    "id": "16967", 
    "vachana": "<font>1015<br/>ಶಬ್ದವನು ಕಿವಿಗಳು ಬಲ್ಲವೆ? ಅರಿಯವು.<br/>ಅಲ್ಲಿದ್ದ ಆಕಾಶ ತಾ ಬಲ್ಲುದೆ? ಅರಿಯದು.<br/>ಸ್ಪರ್ಶನವ ತ್ವಕ್ಕು  ಬಲ್ಲುದೆ? ಅರಿಯದು.<br/>ಅಲ್ಲಿದ್ದ ವಾಯು  ತಾ ಬಲ್ಲುದೆ? ಅರಿಯದು.<br/>ರೂಪನು ಕಣ್ಣು ಬಲ್ಲುದೆ? ಅರಿಯದು.<br/>ಅಲ್ಲಿದ್ದ ಅಗ್ನಿ ತಾ ಬಲ್ಲುದೆ? ಅರಿಯದು.<br/>ಸ್ವಾದವನು ನಾಲಿಗೆ ಬಲ್ಲುದೆ? ಅರಿಯದು.<br/>ಅಲ್ಲಿದ್ದ ಅಪ್ಪು  ತಾ ಬಲ್ಲುದೆ? ಅರಿಯದು.<br/>ಗಂಧವನು ಘ್ರಾಣ  ಬಲ್ಲುದೆ? ಅರಿಯದು.<br/>ಅವರಲ್ಲಿ ನಿಂದು, ವಿಷಯಂಗಳನು<br/>ಭಕ್ತನ ಇಂದ್ರಿಯಂಗಳೊಡನೆ ಕೂಡಿ ಅರಿವಾತ ನೀನೇ.<br/>ನೀನೆ ಭಕ್ತವತ್ಸಲ, ದಯಾನಿಧಿ,ನಮ್ಮ ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನು.</font>"
}