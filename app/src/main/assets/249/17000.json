{
    "id": "17000", 
    "vachana": "<font>1048<br/>ಆಧಾರ ಸ್ವಾಧಿಷ್ಠಾನ ಮಣಿಪೂರಕ ಅನಾಹತ<br/>ವಿಶುದ್ಧಿ ಅಜ್ಞೇಯವೆಂಬ<br/>ಷಡಾಧಾರ ಚಕ್ರಂಗಳಲ್ಲಿ<br/>ವರ್ಣ ದಳ ಅಕ್ಷರ ಅಧಿದೇವತೆಯರಲ್ಲಿ ಕೂಡಿ ತೋರುವ ವಸ್ತು<br/>ಒಂದಲ್ಲದೆ ಹಲವುಂಟೆ?<br/>ಚಕ್ರಚಕ್ರದಲ್ಲಿ ಲೆಕ್ಕಕ್ಕೆ ಒಳಗಾಗಿ, ನಾಮರೂಪಿಗೆ ಬಂದು<br/>ಸಿಕ್ಕಿದೆಯಲ್ಲ.<br/>ಯೋಗಿಗಳ ಮನದಲ್ಲಿ ಲಕ್ಷವಿಲ್ಲದ ನಿರ್ಲಕ್ಷ ನೀನು<br/>ಲಕ್ಕಕ್ಕೆ ಬಂದ ಪರಿಯೇನು ಹೇಳಾ?<br/>ಕಾಣಬಾರದ ವಸ್ತುವ ಕಾಣಿಸಿ ಹಿಡಿದರು ಶರಣರು.<br/>ಭೇದಿಸಬಾರದ ವಸ್ತುವ ಭೇದಿಸಿ ಕಂಡರು.<br/>ಸಾಧಿಸಬಾರದ ವಸ್ತುವ ಸಾಧಿಸಿ ಕಂಡರು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ ನಿಮ್ಮ ಶರಣರು.</font>"
}