{
    "id": "17169", 
    "vachana": "ಗುರುಮುಖವಿಲ್ಲದೆ ತಾನೆ ಆಯಿತ್ತೆಂಬರು.\nಆ ಗುರುವು ಹಿಡಿದಲ್ಲದೆ ಅವುದು ಇಲ್ಲ ನೋಡಾ.\nಶಿವನಿಂದಲಾಯಿತ್ತು ಎಂಬ ನುಡಿಯನಾಲಿಸಲಾಗದು,\nತಾ ಮಾಡಿದ ದೋಷವನು.\nತನ್ನ ಮನವಿಕಾರಕ್ಕೆ ತಾ ಹೋಗಿ\nಶಿವನ ಹಳಿವುದಕ್ಕೆ ಸಂಬಂಧವೇನು?\nಮಹಾಜ್ಞಾನಿಯಾಗಿ ಪೂರ್ವದಲ್ಲಿ ತಾ ಪಡೆದುದು\nತನಗೆ ತಪ್ಪುವದೆ?\nಭಾವ ಕರದಲ್ಲಿ ಮನ ಹುಟ್ಟಿದ ಮೇಲೆ\nಗುರುವೆಯಾಗಿ ಚರಿಸುವಲ್ಲಿ\nಆತಂಗೆ ಕೊರತೆ ಬರಲು\nಆತನ \n  ಇಂತು ಎಂದು ಜರೆಯಲೇತಕ್ಕೆ?\nಸಂಬಂಧವನು ಆರೂ ಮೀರಲಾಗದು ನೋಡಾ,ನಿಜಗುರು ಸ್ವತಂತ್ರ ಸಿದ್ಧಲಿಂಗೇಶ್ವರಾ.\n"
}