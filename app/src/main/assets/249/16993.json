{
    "id": "16993", 
    "vachana": "<font>1041<br/>ಅಂತರಂಗ ಸನ್ನಿಹಿತ  ಪ್ರಾಣಲಿಂಗಕ್ಕೆ<br/>ಕ್ಷಮೆ ಎಂಬ ಸತ್ಯೋದಕದಿಂದ ಅಭಿಷೇಕವ ಮಾಡುವೆನಯ್ಯ.<br/>ಮನವ ನಿಲಿಸಿ ಗಂಧವನರ್ಪಿಸುವೆ.<br/>ನಿರಹಂಕಾರವೆಂಬ ಅಕ್ಷತೆಯನಿಡುವೆ.<br/>ವೈರಾಗ್ಯವೆಂಬ ಪುಷ್ಪವನರ್ಪಿಸಿ,<br/>ಸತ್ಯವೆಂಬ ಆಭರಣವ ತೊಡಿಸುವೆ.<br/>ವಿವೇಕವೆಂಬ ವಸ್ತ್ರವ ಹೊದಿಸಿ,<br/>ಶ್ರದ್ಧೆಯೆಂಬ ಧೂಪವ ಬೀಸುವೆ.<br/>ಮಹಾಜ್ಞಾನವೆಂಬ ದೀಪವ ಬೆಳಗಿ,<br/>ಪ್ರಪಂಚು ಭ್ರಾಂತಳಿದ ನೈವೇದ್ಯವನೀವೆ.<br/>ವಿಷಯಾರ್ಪಣವೆಂಬ ತಾಂಬೂಲವ ಕೊಟ್ಟು<br/>ಈ ಪರಿಯಲ್ಲಿ ಮಾಡುವೆನಯ್ಯಾ.ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನೆಂಬ ಪ್ರಾಣಲಿಂಗ ಪೂಜೆಯನು.</font>"
}