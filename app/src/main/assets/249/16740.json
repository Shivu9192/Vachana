{
    "id": "16740", 
    "vachana": "ಧರೆ ಜಲ ಅಗ್ನಿ \n  ಅಂಬರವಿಲ್ಲದಂದು,\nಅಂತರಂತರ ಪದಿನಾಲ್ಕುಭವನ ನೆಲೆಗೊಳ್ಳದಂದು,\nದಿವಾ ರಾತ್ರಿ ಚಂದ್ರ ಸೂರ್ಯ ನಕ್ಷತ್ರ ಗ್ರಹರಾಶಿಗಳಿಲ್ಲದಂದು,\nಅಷ್ಟದಿಕ್ಕು ಅಷ್ಟಕುಲಪರ್ವತಗಳಿಲ್ಲದಂದು,\nಸಪ್ತಸಮುದ್ರಂಗಳು ಸಪ್ತದ್ವೀಪಂಗಳಿಲ್ಲದಂದು,\nಮಹಾಮೇರುವ ನವಖಂಡಪೃಥ್ವಿಯ ಮಧ್ಯದಲ್ಲಿ ಸ್ಥಾಪಿಸದಂದು,\nಸಿಡಿಲು ಮಿಂಚು ಚಳಿ ಮಳೆಗಳಿಲ್ಲದಂದು,\nನರ \n  ತಿರ್ಯಗ್ಜಾತಿಗಳು \n  ಜಂಗಮಾತ್ಮಕವಾದ\nಸಮಸ್ತ ಪ್ರಪಂಚ ಪಸರಿಸದಂದು,\nನೀನೊಬ್ಬನೆ ಇರ್ದೆಯಲ್ಲಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.\n"
}