{
    "id": "16740", 
    "vachana": "<font>788<br/>ಧರೆ ಜಲ ಅಗ್ನಿ ವಾಯು  ಅಂಬರವಿಲ್ಲದಂದು,<br/>ಅಂತರಂತರ ಪದಿನಾಲ್ಕುಭವನ ನೆಲೆಗೊಳ್ಳದಂದು,<br/>ದಿವಾ ರಾತ್ರಿ ಚಂದ್ರ ಸೂರ್ಯ ನಕ್ಷತ್ರ ಗ್ರಹರಾಶಿಗಳಿಲ್ಲದಂದು,<br/>ಅಷ್ಟದಿಕ್ಕು ಅಷ್ಟಕುಲಪರ್ವತಗಳಿಲ್ಲದಂದು,<br/>ಸಪ್ತಸಮುದ್ರಂಗಳು ಸಪ್ತದ್ವೀಪಂಗಳಿಲ್ಲದಂದು,<br/>ಮಹಾಮೇರುವ ನವಖಂಡಪೃಥ್ವಿಯ ಮಧ್ಯದಲ್ಲಿ ಸ್ಥಾಪಿಸದಂದು,<br/>ಸಿಡಿಲು ಮಿಂಚು ಚಳಿ ಮಳೆಗಳಿಲ್ಲದಂದು,<br/>ನರ ಸುರ  ತಿರ್ಯಗ್ಜಾತಿಗಳು ಸ್ಥಾವರ  ಜಂಗಮಾತ್ಮಕವಾದ<br/>ಸಮಸ್ತ ಪ್ರಪಂಚ ಪಸರಿಸದಂದು,<br/>ನೀನೊಬ್ಬನೆ ಇರ್ದೆಯಲ್ಲಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರಾ.</font>"
}