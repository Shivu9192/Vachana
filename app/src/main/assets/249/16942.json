{
    "id": "6942", 
    "vachana": "<font>990<br/>ಸುಜ್ಞಾನವೆಂಬ ಹಡಗನೇರಿದ ಗುರು<br/>ತನ್ನನಾಶ್ರಯಿಸಿದ ಶಿಷ್ಯನ<br/>ಸಂಸಾರವೆಂಬ ಮಹಾಪಾಪಸಮುದ್ರವ ದಾಂಟಿಸಿ, ತಡಿಗೆ ಸೇರಿಸಿ<br/>ಮುಕ್ತಿಯೆಂಬ ಗ್ರಾಮಕ್ಕೆ ಎಯ್ದುವ<br/>ಭಕ್ತಿಮಾರ್ಗವ ತೋರಿಸುವನಲ್ಲದೆ,<br/>ಸುಜ್ಞಾನಿಯಲ್ಲದ ಗುರು, ತನ್ನನಾಶ್ರಯಿಸಿದ ಶಿಷ್ಯನ<br/>ಸಂಸಾರ ಸಮುದ್ರದ ದಾಂಟಿಸಲರಿಯ.<br/>ಅದೆಂತೆಂದಡೆ:<br/>ಅರೆಗಲ್ಲು ಅರೆಗಲ್ಲ ನದಿಯ ದಾಂಟಿಸಲರಿಯದಂತೆ.<br/>ಇದು ಕಾರಣ,<br/>ಸುಜ್ಞಾನಗುರುವಿನ ಪಾದವ ಹಿಡಿದು<br/>ಸಂಸಾರಸಮುದ್ರವ ದಾಂಟಿಸಬಲ್ಲಡಾತನೇ ಧನ್ಯನು ಕಾಣಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ.</font>"
}