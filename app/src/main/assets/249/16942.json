{
    "id": "/16942", 
    "vachana": "ಸುಜ್ಞಾನವೆಂಬ ಹಡಗನೇರಿದ ಗುರು\nತನ್ನನಾಶ್ರಯಿಸಿದ ಶಿಷ್ಯನ\nಸಂಸಾರವೆಂಬ ಮಹಾಪಾಪಸಮುದ್ರವ ದಾಂಟಿಸಿ, ತಡಿಗೆ ಸೇರಿಸಿ\nಮುಕ್ತಿಯೆಂಬ ಗ್ರಾಮಕ್ಕೆ ಎಯ್ದುವ\nಭಕ್ತಿಮಾರ್ಗವ ತೋರಿಸುವನಲ್ಲದೆ,\nಸುಜ್ಞಾನಿಯಲ್ಲದ ಗುರು, ತನ್ನನಾಶ್ರಯಿಸಿದ ಶಿಷ್ಯನ\nಸಂಸಾರ ಸಮುದ್ರದ ದಾಂಟಿಸಲರಿಯ.\nಅದೆಂತೆಂದಡೆ:\nಅರೆಗಲ್ಲು ಅರೆಗಲ್ಲ ನದಿಯ ದಾಂಟಿಸಲರಿಯದಂತೆ.\nಇದು ಕಾರಣ,\nಸುಜ್ಞಾನಗುರುವಿನ ಪಾದವ ಹಿಡಿದು\nಸಂಸಾರಸಮುದ್ರವ ದಾಂಟಿಸಬಲ್ಲಡಾತನೇ ಧನ್ಯನು ಕಾಣಾ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ.\n"
}