{
    "id": "16977", 
    "vachana": "<font>1025<br/>ರೂಪು ಕುರೂಪುಗಳನು,<br/>ಲಿಂಗ ನೋಡಿದಡೆ ನೋಡುವನು,<br/>ಲಿಂಗ ನೂಕಿದಡೆ ತಾ ನೂಕುವನು.<br/>ಶಬ್ದಾಪಶಬ್ದಂಗಳನು<br/>ಲಿಂಗ ಕೇಳಿದಡೆ ಕೇಳುವನು, ಲಿಂಗ ತಾ ನೂಕಿದಡೆ ನೂಕುವನು.<br/>ಸುರಸ ಕುರಸಂಗಳನು<br/>ಲಿಂಗ ಸವಿದಡೆ ಸವಿವನು, ಲಿಂಗ ನೂಕಿದಡೆ ತಾ ನೂಕುವನು.<br/>ಗಂಧ ದುರ್ಗಂಧಗಳನು<br/>ಲಿಂಗ ವಾಸಿಸಿದಡೆ ವಾಸಿಸುವ, ಲಿಂಗ ನೂಕಿದಡೆ ತಾ ನೂಕುವನು.<br/>ಮೃದು ಕಠಿಣ ಶೀತೋಷ್ಣಂಗಳನು ಲಿಂಗ ಸೋಂಕಿದಡೆ ಸೋಂಕುವನು.<br/>ಲಿಂಗ ನೂಕಿದಡೆ ತಾ ನೂಕುವನು.<br/>ಲಿಂಗಮಧ್ಯಪ್ರಸಾದಿಯಾದ ಕಾರಣ<br/>ಲಿಂಗದೊಡನೆ ಕೂಡಿ ಅರಿದು  ಭೋಗಿಸಿ ಸುಖಿಸುವನು,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರ ನಿಮ್ಮ ಪ್ರಸಾದಿ.</font>"
}