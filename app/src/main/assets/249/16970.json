{
    "id": "16970", 
    "vachana": "<font>1018<br/>ಗುರುಲಿಂಗ ಪ್ರಸಾದವನು ಸೇವಿಸುವಲ್ಲಿ ಏಕರತಿಯಾಗಿರಬೇಕು.<br/>ಇಷ್ಟಲಿಂಗ ಪ್ರಸಾದವನು ಸೇವಿಸುವಲ್ಲಿ ಏಕರತಿಯಾಗಿರಬೇಕು.<br/>ಜಂಗಮಲಿಂಗ ಪ್ರಸಾದವನು ಸೇವಿಸುವಲ್ಲಿ ಏಕರತಿಯಾಗಿರಬೇಕು.<br/>ಗುರು ಲಿಂಗ ಜಂಗಮದ ಈ ತ್ರಿವಿಧಪ್ರಸಾದವ ಸೇವಿಸುವಲ್ಲಿ<br/>ಏಕರತಿಯಾಗಿರಬೇಕು.<br/>ಅಂತಲ್ಲದೆ, ಅನ್ಯಲಿಂಗ ಪ್ರಸಾದವ ಕೊಳಲಾಗದು.<br/>ಅದೇನು ಕಾರಣವೆಂದಡೆ:<br/>ವೀರಶೈವ ತನ್ನ ಇಷ್ಟಲಿಂಗಕ್ಕೆ ಕೊಟ್ಟು ಕೊಂಬ<br/>ಕ್ರಿಯೆಗೆ ಬಾರದಾಗಿ.<br/>ಭಕ್ತಾಂಗಕೋಟಿಗಳಲ್ಲಿ ಬೇರೆ ಬೇರೆ ಲಿಂಗ ತೋರಿತ್ತೆಂದಡೆ<br/>ಅದು ಬೇರಾಗಬಲ್ಲುದೆ?<br/>ಹಲವು ಘಟ  ಜಲಗಳಲ್ಲಿ ಚಂದ್ರನೊಬ್ಬ ತೋರಿದಂತೆ<br/>ಇಂತೀ ಪರಿಯಲ್ಲಿ ಎಸೆವುದು.<br/>ಬಹುಲಿಂಗಭಾವಂಗಳೆಂದಡೆ ಬೇರಾಗಬಲ್ಲುದೆ?<br/>ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನ ಅಂಗ  ಹಲವಾದಡೇನುಅಲ್ಲಿ ತೋರುವುದೊಂದೇ ವಸ್ತು.</font>"
}