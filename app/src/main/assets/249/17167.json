{
    "id": "17167", 
    "vachana": "ನೀರು ನೀರು ಕೂಡಿ, \n  ಕ್ಷೀರವ ಕೂಡಿ,\nಅಗ್ನಿ ಅಗ್ನಿಯ ಕೂಡಿದಂತೆ.\nತನ್ನೊಳಗೆ ಶಿವನು, ಶಿವನೊಳಗೆ ತಾನು ಅಡಗಿ ಏಕವಾದ ಮತ್ತೆ,\nತಾ ಶಿವನಾದೆನೆಂಬ ಅಹಂಭಾವವಿಲ್ಲ ನೋಡಯ್ಯಾ.\nಸರ್ವಾತ್ಮರೆಂಬ ಪರತತ್ವ ತಾನಾದ ಮತ್ತೆ,\nಭೇದಾಭೇದ ಶಂಕೆಯೆಂಬುದು ಏನೂ ಇಲ್ಲ ನೋಡಯ್ಯಾ.\nನಿತ್ಯ ನಿರ್ವಿಕಾರ \n  ವ್ಯೋಮಾತೀತ\nನಿರ್ವಿಕಲ್ಪ \n  ತಾನಾದ ಮತ್ತೆ,\nಭೂಮ್ಯಾದಿ ಭೂತ \n  ನಕ್ಷತ್ರ ದೇವ ಮನುಷ್ಯ\nತಿರ್ಯಗ್ಜಾತಿಗಳೆಂಬವೇನೂ ಇಲ್ಲ ನೋಡಾ.\nಸತ್ತು ಚಿತ್ತು ಆನಂದಲಕ್ಷಣವಿದೆಂಬ ಜ್ಞಾನಶೂನ್ಯವಾಗಿ\nಶಬ್ದಮುಗ್ಧವಾದ ಮತ್ತೆ\nಪರಬ್ರಹ್ಮಅಪರಬ್ರಹ್ಮವೆಂಬ ನಾಮವು ಇಲ್ಲ.\nತಾನಲ್ಲದೆ ಮತ್ತೇನೂ ಇಲ್ಲ ನೋಡಾ.\n``ಜಲೇ ಜಲಮಿವ ನ್ಯಸ್ತಂ ವಹ್ನೌ ವಹ್ನಿರಿವಾರ್ಪಿತಃ\nಪರಬ್ರಹ್ಮಣಿ ಲೀನಾತ್ಮನ ವಿಭಾಗೇನ ದೃಶ್ಯತೇ'\nಇಂತೆಂದುದಾಗಿ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನಲ್ಲೊಂದಾದ ಲಿಂಗೈಕ್ಯನಿರವು.\n"
}