{
    "id": "17167", 
    "vachana": "<font>1215<br/>ನೀರು ನೀರು ಕೂಡಿ, ಕ್ಷೀರ  ಕ್ಷೀರವ ಕೂಡಿ,<br/>ಅಗ್ನಿ ಅಗ್ನಿಯ ಕೂಡಿದಂತೆ.<br/>ತನ್ನೊಳಗೆ ಶಿವನು, ಶಿವನೊಳಗೆ ತಾನು ಅಡಗಿ ಏಕವಾದ ಮತ್ತೆ,<br/>ತಾ ಶಿವನಾದೆನೆಂಬ ಅಹಂಭಾವವಿಲ್ಲ ನೋಡಯ್ಯಾ.<br/>ಸರ್ವಾತ್ಮರೆಂಬ ಪರತತ್ವ ತಾನಾದ ಮತ್ತೆ,<br/>ಭೇದಾಭೇದ ಶಂಕೆಯೆಂಬುದು ಏನೂ ಇಲ್ಲ ನೋಡಯ್ಯಾ.<br/>ನಿತ್ಯ ನಿರ್ವಿಕಾರ ನಿಸ್ಸೀಮ  ವ್ಯೋಮಾತೀತ<br/>ನಿರ್ವಿಕಲ್ಪ ನಿಜ  ತಾನಾದ ಮತ್ತೆ,<br/>ಭೂಮ್ಯಾದಿ ಭೂತ ಗ್ರಹ  ನಕ್ಷತ್ರ ದೇವ ಮನುಷ್ಯ<br/>ತಿರ್ಯಗ್ಜಾತಿಗಳೆಂಬವೇನೂ ಇಲ್ಲ ನೋಡಾ.<br/>ಸತ್ತು ಚಿತ್ತು ಆನಂದಲಕ್ಷಣವಿದೆಂಬ ಜ್ಞಾನಶೂನ್ಯವಾಗಿ<br/>ಶಬ್ದಮುಗ್ಧವಾದ ಮತ್ತೆ<br/>ಪರಬ್ರಹ್ಮಅಪರಬ್ರಹ್ಮವೆಂಬ ನಾಮವು ಇಲ್ಲ.<br/>ತಾನಲ್ಲದೆ ಮತ್ತೇನೂ ಇಲ್ಲ ನೋಡಾ.<br/>``ಜಲೇ ಜಲಮಿವ ನ್ಯಸ್ತಂ ವಹ್ನೌ ವಹ್ನಿರಿವಾರ್ಪಿತಃ<br/>ಪರಬ್ರಹ್ಮಣಿ ಲೀನಾತ್ಮನ ವಿಭಾಗೇನ ದೃಶ್ಯತೇ'<br/>ಇಂತೆಂದುದಾಗಿ,ನಿಜಗುರು ಸ್ವತಂತ್ರಸಿದ್ಧಲಿಂಗೇಶ್ವರನಲ್ಲೊಂದಾದ ಲಿಂಗೈಕ್ಯನಿರವು.</font>"
}