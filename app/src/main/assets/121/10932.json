{
    "id": "10932", 
    "vachana": "<font>118<br/>ಕಾಯದಲ್ಲಿ ಸೋಂಕ ಅಳಿದು, ಕೊಂಬುದು  ಶುದ್ಧಪ್ರಸಾದಿಯ ಅಂಗ.<br/>ಕರಣಂಗಳಿಚ್ಫೆಯಿಲ್ಲದೆ ಕೊಂಬುದು  ಸಿದ್ಧಪ್ರಸಾದಿಯ ಅಂಗ.<br/>ಭಾವ ತಲೆದೋರದೆ ಜನನ ಮರಣಾದಿಗಳಲ್ಲಿ<br/>ನಾಮ ರೂಪು ಕ್ರೀಗೆ ಬಾರದೆ ನಿಶ್ಚಯ ನಿಜಾಂಗಲೇಪವಾಗಿ<br/>ಕೊಂಬುದು ಪ್ರಸಿದ್ಧಪ್ರಸಾದಿಯ ಅಂಗ.<br/>ಇಂತೀ ತ್ರಿವಿಧಪ್ರಸಾದಿಗಳಲ್ಲಿ ಹೊರಗೆ ವಿಚಾರಿಸಿ, ಒಳಗ ಕಂಡು<br/>ಒಳಗಿನ ಗುಣದಲ್ಲಿ ಕಳೆ  ನಿಂದು ನಿಃಪತಿಯಾಗಿ<br/>ದೃಷ್ಟ ತನ್ನಷ್ಟವಾದುದು ಸ್ವಯಂಪ್ರಸಾದಿಯ ಅಂಗ.<br/>ಇಂತಿವರಲ್ಲಿ ತಿಳಿದುಳಿದವಂಗಲ್ಲದೆ<br/>ಜಂಗಮಪ್ರಸಾದವ ಲಿಂಗಕ್ಕೆ ಕೊಟ್ಟಿಹೆನೆಂಬುದು ದೃಷ್ಟಾಂತವಲ್ಲ.<br/>ಕೊಟ್ಟು ಕೊಂಡೆಹೆನೆಂದಡೆ<br/>ಆ ಗುರುವಿಗೂ ಲಿಂಗವೆಂಬುದೊಂದು ಕುರುಹು.<br/>ಜಂಗಮಕ್ಕೂ ಲಿಂಗವೆಂಬುದೊಂದು ಕುರುಹು.<br/>ಕೊಟ್ಟು ಕೊಂಡೆಹೆನೆಂಬ ಭಕ್ತಂಗೂ ಲಿಂಗವೆಂಬುದೊಂದು ಕುರುಹು.<br/>ಇಂತೀ ಬೀಜ, ಆ ಬೀಜದಿಂದಂಕುರ.<br/>ಆ ಅಂಕುರದಿಂದ ಪತ್ರ ಕುಸುಮ  ಫಲಭೋಗ.<br/>ಆ ಫಲಭೋಗದಿಂದ ಮತ್ತೆ ಬೀಜವಪ್ಪುದರಿಂದ ಕಂಡು<br/>ಇಂತೀ ತ್ರಿವಿಧಗುಣ  ಲಿಂಗ ಸೋಂಕೆಂಬುದ ಕಂಡು<br/>ಒಂದರಿಂದೊಂದು ಗುಣವನರಿದೆಹೆನೆಂದಡೆ<br/>ಸಂದನಳಿದ ಸದಮಲಾನಂದವೊಂದು<br/>ಸೂತಕವೆಂದಳಿದು ಕೊಡಲಿಲ್ಲ.<br/>ಎರಡು ಸೂತಕವೆಂದು ಮುಟ್ಟಿ ಅರ್ಪಿಸಲಿಲ್ಲ.<br/>ಮೂರನೊಡಗೂಡಿ ಪ್ರಸಾದವಿದೆಯೆಂದು<br/>ಬೇರೆ ಅರ್ಪಿಸಿಕೊಂಬವರಿನ್ನಾರೊ ?<br/>ಇಂತೀ ಪ್ರಸಾದಿಯ ಪ್ರಸನ್ನವ ತಿಳಿದಲ್ಲಿದಹನ ಚಂಡಿಕೇಶ್ವರಲಿಂಗವು ಪ್ರಸನ್ನಪ್ರಸಾದಿಕಾಯನು.</font>"
}