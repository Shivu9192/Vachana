{
    "id": "13485", 
    "vachana": "<font>339<br/>ಲಿಂಗ ಜಂಗಮ, ಜಂಗಮ  ಲಿಂಗವೆಂಬುದನಾರು ಬಲ್ಲರು ? <br/>ಬಸವಣ್ಣನಲ್ಲದೆ.<br/>ಲಿಂಗಕ್ಕೆ ಆಧಾರವಿಲ್ಲವೆಂದು ಮತ್ರ್ಯಲೋಕಕ್ಕೆ ಬಂದು,<br/>ಅವತರಿಸಿದನಯ್ಯಾ ಬಸವಣ್ಣನು.<br/>ಲಿಂಗಮುಖ ಜಂಗಮವೆಂದರಿದು,<br/>ತನ್ನನರ್ಪಿಸಿ, ಇದಿರ  ತಪ್ಪಿಸಿ ಇರಬಲ್ಲನಯ್ಯಾ ಬಸವಣ್ಣನು.<br/>ಅಂಗಮುಖವೆಲ್ಲ ನಷ್ಟವಾಗಿ,<br/>ಭೃತ್ಯಾಚಾರವೆ ತನುವಾಗಿರಬಲ್ಲನಯ್ಯಾ ಬಸವಣ್ಣನು.<br/>ಪ್ರಾಣನ ಕಳೆಯರತು ಜಂಗಮವೇ ಪ್ರಾಣವಾಗಿರಬಲ್ಲನಯ್ಯಾ ಬಸವಣ್ಣನು.<br/>ಬಸವಪ್ರಿಯ ಕೂಡಲಚೆನ್ನಸಂಗಯ್ಯನಲ್ಲಿ,<br/>ಆಚಾರವೇ ಪ್ರಾಣವಾಗಿಪ್ಪ ಸಂಗನಬಸವಣ್ಣನೆನಿಮಗೆ ಭಕ್ತನಯ್ಯಾ ಪ್ರಭುವೆ.</font>"
}