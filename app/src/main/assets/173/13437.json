{
    "id": "/13437", 
    "vachana": "ಉದಯಕಾಲ ಮಧ್ಯಾಹ್ನಕಾಲ ಅಸ್ತಮಯಕಾಲದಲ್ಲಿ,\nತನ್ನ ಇಷ್ಟಲಿಂಗಕ್ಕೆ \n  ಷೋಡಶೋಪಚಾರವ\nಮಾಡುವಾತನೆ ಸದ್ಭಕ್ತನು.\nಇಂತೀ ತ್ರಿಕಾಲದಲ್ಲಿ ಲಿಂಗಾರ್ಚನೆಯ ಮಾಡುವಲ್ಲಿ,\nಹಿಂದಣ ಕ್ರೀಯಿಂದ ಮಾಡಬೇಕು.\nಅಂತಲ್ಲದೆ ಸುಮ್ಮನೆ ಲಿಂಗಾರ್ಚನೆಯ ಮಾಡುವಾತ,\nಭಕ್ತನಲ್ಲ, ಮಾಹೇಶ್ವರನಲ್ಲ, ಪ್ರಸಾದಿಯಲ್ಲ,\nಪ್ರಾಣಲಿಂಗಿಯಲ್ಲ, ಶರಣನಲ್ಲ ಐಕ್ಯನಲ್ಲ.\nಅವನು ಶ್ರೀಗುರುವಿನಾಜ್ಞೆಯ ಮೀರಿದವನು,\nಪಂಚಮಹಾಪಾತಕನು, ಲಿಂಗಚೋರಕನು.\nಇದನರಿದು ತ್ರಿಸಂಧ್ಯಾಕಾಲದಲ್ಲಿ\nತನ್ನ ಇಷ್ಟಲಿಂಗಕ್ಕೆ \n  ಷೋಡಶೋಪಚಾರದಿಂದ\nಹಿಂದಣ ಕ್ರೀವಿಡಿದು ಮಾಡುವ ಸದ್ಭಕ್ತಂಗೆ\nನಮೋ ನಮೋ ಎನುತಿರ್ದೆನಯ್ಯಾ,ಬಸವಪ್ರಿಯ ಕೂಡಲಚೆನ್ನಸಂಗಮದೇವಾ.\n"
}