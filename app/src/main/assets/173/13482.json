{
    "id": "13482", 
    "vachana": "<font>336<br/>ಮಿಂಚುಬುಳು ಒಮ್ಮೆ ಪ್ರಚಂಡ ತೇಜೋಮಯ ಸೂರ್ಯಂಗೆ<br/>ಸರಿಯಾದಂದು, ಹರಿ  ಹರಂಗೆ ಸರಿಯಹನು.<br/>ಕಹಿಬೇವಿನ ಕೊರಡು  ಬಾವನ್ನ  ಶ್ರೀಗಂಧಕ್ಕೆ ಸರಿಯಾದಂದು,<br/>ವಿರಿಂಚಿ ಗಿರೀಶಂಗೆ ಸರಿಯಹನು.<br/>ಅಜ್ಞಾನ ಸುಜ್ಞಾನಕ್ಕೆ ಸರಿಯಾದಂದು, ವಜ್ರಪಾಣಿ  ಮೊದಲಾದ<br/>ದೇವ ದಾನವ  ಮಾನವರು ಶೂಲಪಾಣಿಗೆ ಸರಿಯಹರು.<br/>ಏನ ಹೇಳುವೆ, ಅಜ್ಞಾನಿ ಜನರ ಅಜ್ಞಾನಪ್ರಬಲ ಚೇಷ್ಟೆಯನು ?<br/>ಅದೆಂತೆಂದಡೆ:<br/>ಖದ್ಯೋತೋಯದಿ ಚಂಡಭಾನು ಸದೃಶಸ್ತುತ್ಯೋ ಹರಿಃ ಶಂಭುನಾ<br/>ಕಿಂ ಕಾಷ್ಠಂ ಹರಿಚಂದನೇನ ಸದೃಶಂ ತುಲ್ಯೋಹಮೀಶೇನ ಚ |<br/>ಅಜ್ಞಾನಂ ಯದಿ ವೇದನೇನ ಸದೃಶಂ ದೇವೇನ ತುಲ್ಯೋ ಜನಾ<br/>ಕಿಂ ವಕ್ಷ್ಯೇ ಸುರಪುಂಗವಾ ಅಹಮಹೋಮೋಹಸ್ಯದುಶ್ಚೇಷ್ಟಿತಂ<br/>ನಿಮಗೆ ಸರಿಯೆಂಬವರಿಗೆ ನರಕವೆ ಗತಿಯಯ್ಯಾ,ಬಸವಪ್ರಿಯ ಕೂಡಲಸಂಗಮದೇವಾ.</font>"
}