{
    "id": "3487", 
    "vachana": "<font>341<br/>ಲಿಂಗ ಮುಟ್ಟಿ ಆಚಮನ  ಮಾಡುವರು ಲಿಂಗಾಂಗಿಗಳಲ್ಲದವರು.<br/>ಮಾಡಿದಡೆಯೂ ಮಾಡಲಿ.<br/>ಲಿಂಗ ಪಾದೋದಕವ ಧರಿಸಿ,<br/>ಮರಳಿ ಅಪವಿತ್ರ ಶಂಕೆಯಿಂದ ಆಚಮನ  ಮಾಡಿದಡೆ<br/>ಅಘೋರನರಕದಲ್ಲಿಕ್ಕುವದಯ್ಯಾ, ಆ ಪಾದೋದಕವೆ ವಿಷವಾಗಿ.<br/>ಅದೆಂತೆಂದಡೆ:<br/>ಶಂಭೋಃ ಪಾದೋದಕಂ ಪೀತ್ವಾ ಪಶ್ಚಾದಶುಚಿಶಂಕಯಾ |<br/>ಯ ಆಚಮತಿ ಮೋಹೇನ ತಂ ವಿದ್ಯಾದ್ಬ್ರಹ್ಮ ಘಾತಕಂ ||<br/>ಇಂತೆಂಬ ವಚನವ ಕೇಳಿ ನಂಬುವದಯ್ಯಾ.<br/>ಪರಮಪಾವನವಪ್ಪ ಪಾದೋದಕವ ನಂಬದವರು,ಬಸವಪ್ರಿಯ ಕೂಡಲಚೆನ್ನಸಂಗಯ್ಯಂಗೆ ದೂರ.</font>"
}