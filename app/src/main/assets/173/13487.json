{
    "id": "/13487", 
    "vachana": "ಲಿಂಗ ಮುಟ್ಟಿ \n  ಮಾಡುವರು ಲಿಂಗಾಂಗಿಗಳಲ್ಲದವರು.\nಮಾಡಿದಡೆಯೂ ಮಾಡಲಿ.\nಲಿಂಗ ಪಾದೋದಕವ ಧರಿಸಿ,\nಮರಳಿ ಅಪವಿತ್ರ ಶಂಕೆಯಿಂದ \n  ಮಾಡಿದಡೆ\nಅಘೋರನರಕದಲ್ಲಿಕ್ಕುವದಯ್ಯಾ, ಆ ಪಾದೋದಕವೆ ವಿಷವಾಗಿ.\nಅದೆಂತೆಂದಡೆ:\nಶಂಭೋಃ ಪಾದೋದಕಂ ಪೀತ್ವಾ ಪಶ್ಚಾದಶುಚಿಶಂಕಯಾ |\nಯ ಆಚಮತಿ ಮೋಹೇನ ತಂ ವಿದ್ಯಾದ್ಬ್ರಹ್ಮ ಘಾತಕಂ ||\nಇಂತೆಂಬ ವಚನವ ಕೇಳಿ ನಂಬುವದಯ್ಯಾ.\nಪರಮಪಾವನವಪ್ಪ ಪಾದೋದಕವ ನಂಬದವರು,ಬಸವಪ್ರಿಯ ಕೂಡಲಚೆನ್ನಸಂಗಯ್ಯಂಗೆ ದೂರ.\n"
}