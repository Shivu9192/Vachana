{
    "id": "48", 
    "vachana": "<font>46<br/>ಜೀವನೆಂಬ ಅಳತದ ಕೋಲಿನಲ್ಲಿ<br/>ಭಾವಜ್ಞ ನಾನಾದೆನೆಂಬವರೆಲ್ಲರೂ<br/>ಅಳತಕ್ಕೆ ಸಂದು  ಹೊರಳಿ ಮರಳುತೈದಾರೆ.<br/>ಸರ್ವಸಂಗ ಪರಿತ್ಯಾಗವ ಮಾಡಿದೆನೆಂಬ ಅರುಹಿರಿಯರೆಲ್ಲರೂ<br/>ತಥ್ಯಮಿಥ್ಯವೆಂಬ ಕೋಲಿನಲ್ಲಿ ಅಳತೆಗೊಳಗಾಗುತೈದಾರೆ.<br/>ಹಿಂದಕೊಂದು ಕುರುಹಿಲ್ಲ, ಮುಂದಕೊಂದು ಲಕ್ಷ ್ಯವಿಲ್ಲಾ<br/>ಎಂದು ಹಿಂಗಿ ನುಡಿದು,<br/>ನಾವು ನಿರಂಗಿಗಳೆಂದು ಅಂಗವ ಹೊತ್ತು ತಿರುಗಾಡುವರೆಲ್ಲರು<br/>ಬಂಧ ಮೋಕ್ಷ ಕರ್ಮಂಗಳಿಂದ<br/>ಅಂಗಳ ಬಾಗಿಲ ವಾಸಂಗಳಲ್ಲಿ<br/>ಬಾ ಹೋಗೆನಿಸಿಕೊಂಬ ನಿಂದೆಯ ಕೋಲಿನಲ್ಲಿ<br/>ಅಳತಕ್ಕೊಳಗಾಹರೆಲ್ಲರು ಸರ್ವಾಂಗಲಿಂಗಿಗಳಪ್ಪರೆ?<br/>ಇದರಂದವ ತಿಳಿದು ಆರಾರ ಇರವು  ಅವರಿರವಿನಂತೆ.<br/>ತಾವಾಗಿ ಅರಿದವರಲ್ಲಿ ಅರುಹಿಸಿಕೊಂಬನ್ನಕ್ಕ<br/>ಅವರೊಡಗೂಡಿ ಅವರು ತನ್ನನರಿದ ಮತ್ತೆ<br/>ಆ ಅರಿಕೆಯ ತೆರ  ತಾನೆಂಬುದನೆ ಪ್ರಮಾಣಿಸಿ<br/>ಪಕ್ಷವಾಹನ್ನಕ್ಕ ತೊಟ್ಟಿನೊಳಗಿಪ್ಪ ಫಲದ ತೆರನಂತೆ<br/>ಈ ದೃಷ್ಟ  ತನ್ನಷ್ಟವಹನ್ನಕ್ಕ<br/>ತನ್ನ ಕಣ್ಣಿನಿಂದ ಕನ್ನಡಿಯ ನೋಡಿ<br/>ತನ್ನ ತಾನೆ ಅರಿವುದು ಕಣ್ಣೋ ಕನ್ನಡಿಯೋ?<br/>ಕನ್ನಡಿಯೆಂದಡೆ ಅಂಧಕಂಗೆ ಪ್ರತಿರೂಪಿಲ್ಲ.<br/>ಇದು ಕಾರಣದಲ್ಲಿ ಅವರರಿವ ತಾನರಿದು ತನ್ನರಿವ ಅವರರಿದು<br/>ಉಭಯದರಿವು ಒಡಗೂಡುವನ್ನಕ್ಕ ಹಿಂದಣ ಕುರುಹು<br/>ಮುಂದಣ ಲಕ್ಷ ್ಯವ ವಿಚಾರಿಸಿ ಮರೆಯಬೇಕುಧಾರೇಶ್ವರಲಿಂಗನ ಕೂಡಬಲ್ಲಡೆ.</font>"
}