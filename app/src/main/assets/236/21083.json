{
    "id": "21083", 
    "vachana": "<font>778ಬ್ರಹ್ಮ, ಗುರು, ವಿಷ್ಣು, ಲಿಂಗ, ರುದ್ರ ಜಂಗಮವೆಂಬ ವ್ರತಗೇಡಿಗಳು ನೀವು ಕೇಳಿರೊ. ಬ್ರಹ್ಮನ ಶಿರ  ಹೋಯಿತ್ತು. ವಿಷ್ಣುವಿಗೆ ಹತ್ತು ಪ್ರಳಯವಾಯಿತ್ತು. ರುದ್ರನು ಧ್ಯಾನಾರೂಢನಾದ. ಆ ರುದ್ರಂಗೆ ಪರತ್ರಯ, ಈಶ್ವರಂಗೆ ಪರತ್ರಯ, ಸದಾಶಿವಂಗೆ ಪರತ್ರಯ, ಪರಶಿವಂಗೆ ಪರತ್ರಯ, ಇಂತಿವರು ಆರುಮಂದಿ ಕೂಡಿ ಗುರುವಿನ ಧ್ಯಾನದಲ್ಲಿ ಪರವಶವಾಗಿ, ಆ ಶ್ರೀಗುರುವಿದ್ದ ನೆಲೆ  ಎಂತೆಂದಡೆ :ಸಪ್ತಸ್ಥಾನ ಸಹಸ್ರದಳಕಮಲದ ಜ್ಯೋತಿವರ್ಣದ ಗುರು. ಆ ಗುರುವಿಂಗೆ ಪರತ್ರಯಲಿಂಗ, ಆ ಲಿಂಗಕ್ಕೆ ಪರತ್ರಯಜಂಗಮ. ಇಂತೀ[ಅ]ನೂನಸ್ಥಳದಲ್ಲಿದ್ದ ಜಂಗಮನ ಮಣಿಪೂರಕದಲ್ಲಿದ್ದ ರುದ್ರಂಗೆ ಸರಿಯೆಂಬ ಜಂಗಮದ್ರೋಹಿಗಳ ಮಾತ  ಕೇಳಲಾಗದು ಕಾಣಾ ಗೊಹೇಶ್ವರಪ್ರಿಯ ನಿರಾಳಲಿಂಗಾ.</font>"
}