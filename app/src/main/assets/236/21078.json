{
    "id": "1078", 
    "vachana": "<font>773ಕಲಿಯುಗ ಮೊದಲಾದ ಇಪ್ಪತ್ತೊಂದು ಯುಗದಲ್ಲಿ ದಾವರೂಪವಾಗಿ ಇದ್ದನಯ್ಯಾ ಬಸವಣ್ಣ! ಬಲ್ಲರೆ, ಹೇಳಿ, ಅರಿಯದಿದ್ದರೆ ನೀವು ಕೇಳಿ. ಅದು ಎಂತೆಂದಡೆ:ಆದಿಯುಗದಲ್ಲಿ ಶರಣನೆಂಬ ಬಸವಣ್ಣ; ಜಂಗಮವೆಂಬ ನಿರಂಜನ. ಅನಾದಿಯೆಂಬ ಯುಗದಲ್ಲಿ ಬಸವಣ್ಣನೆ ಭಕ್ತ; ಜಂಗಮನೆ ಸದಾಶಿವಲಿಂಗ. ಅವ್ಯಕ್ತನೆಂಬ ಯುಗದಲ್ಲಿ ಬಸವನೆ ಅಲ್ಲಮ; ಜಂಗಮನೆ ಪೀಠಾಧಾರವೆಂಬಲಿಂಗ. ವ್ಯಕ್ತನೆಂಬ ಯುಗದಲ್ಲಿ ಬಸವನೆ ಬೊಮ್ಮಣ್ಣ; ಜಂಗಮನೆ ಭೂತೇಶ್ವರಲಿಂಗ. ಮಣಿರಣನೆಂಬ ಯುಗದಲ್ಲಿ ಬಸವನೆ ಆರೋಗ್ಯಕ್ಕೆ ವೈದ್ಯನಾದ. ಜಂಗಮನೆ ಪ್ರಂಚವಕ್ತ್ರನೆಂಬಲಿಂಗ. ವಿಶ್ವಾರಣನೆಂಬ ಯುಗದಲ್ಲಿ ಬಸವನೆ ಪೀತಶಂಭು; ಜಂಗಮನೆ ಏಕಭರಿತನೆಂಬಲಿಂಗ. ಅಲಂಕೃತನೆಂಬ ಯುಗದಲ್ಲಿ ಬಸವನೆ ಪ್ರಭುದೇವರು; ಜಂಗಮವೆ ಸರ್ವೇಶ್ವರಲಿಂಗ. ಕೃತಯುಗದಲ್ಲಿ ಬಸವನೆ ಗಜ್ಜಯ್ಯನಾದ; ಜಂಗಮವೆ ತ್ರಿಪುರಾಂತಕಲಿಂಗ. ತ್ರೇತಾಯುಗದಲ್ಲಿ ಬಸವನೆ ಬ್ರಾಹ್ಮಣನಾದ; ಜಂಗಮನೆ ಲೋಕೇಶ್ವರನೆಂಬಲಿಂಗ. ದ್ವಾರಪರಯುಗದಲ್ಲಿ ಬಸವನೆ ಶ್ರೀಧರಪಂಡಿತನಾದ; ಜಂಗಮವೆ ಶ್ರೀಶೈಲ ಮಲ್ಲಿಕಾರ್ಜುನನಾದ. .............ಕರುಣ ಬಸವನೆಂಬ ವೃಷಭ, ಜಂಗಮವೆ ಗೊಹೇಶ್ವರ. ಪ್ರಾಳಿಯೆಂಬ ಯುಗದಲ್ಲಿ ಬಸವನೆ ಭೃಂಗೀಶ್ವರ;ಜಂಗಮವೆ ಸದಾಶಿವ. ಅರ್ಭೂತನೆಂಬ ಯುಗದಲ್ಲಿ ಬಸವನೆ ರಾಮಚಂದ್ರ:ಜಂಗಮವೆ ಅನಾದಿಲಿಂಗ. ತಮಂಧನೆಂಬ ಯುಗದಲ್ಲಿ ಬಸವನೆ ಕಾಲರುದ್ರ;ಜಂಗಮವೆ ಊಧ್ರ್ವಪೀಠೇಶ್ವರ.ತಂಡಜನೆಂಬ ಯುಗದಲ್ಲಿ ಬಸವನೆ ಶಂಕರ; ಜಂಗಮವೆ ಸರ್ವೇಶ್ವರಲಿಂಗ. ಭಿನ್ನಜನೆಂಬ ಯುಗದಲ್ಲಿ ಬಸವನೆ ಪಶುಪತಿ; ಜಂಗಮವೆ ಮೂಕೇಶ್ವರಲಿಂಗ. ಇಂತೀ ಬಸವನೆಂಬ ರೂಪೇ ಭಕ್ತ. ಭಕ್ತನ ಮನದ ಕೊನೆಯ ಮೇಲೆ ಸೋಂಕಿ ಸುಳಿವಾತನೆ ಜಂಗಮ. ಇಂತೀ ಉಭಯವ ಏಕವಂ ಮಾಡುವ ನಂದಿನಿಯನಿದಿರಿಟ್ಟು ಪೂಜೆಯ ಮಾಡುವ ದ್ರೋಹಿಗಳಿಗೆ ನಾನೇನೆಂಬೆನಯ್ಯಾ ಗೊಹೇಶ್ವರಪ್ರಿಯ ನಿರಾಳಲಿಂಗಾ.</font>"
}