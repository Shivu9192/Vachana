{
    "id": "12940", 
    "vachana": "<font>19<br/>ಶರಣ ತನ್ನ ಪ್ರಾರಬ್ಧಕರ್ಮ  ತೀರಿದ ವಿಸ್ತಾರವನರಿದು,<br/>ಪ್ರಕಾಶಿಸುತ್ತಿದ ಕಾರಣ,<br/>ಶ್ವಾನ ಜಂಗಮರೂಪೆನಬೇಕಾಯಿತ್ತು.<br/>ಗಜ ಮಲೆಯಿಂದ ಪುರದಲ್ಲಿಗೆ ಬಂದು, ಆ ಪುರದಲ್ಲಿ ಎಷ್ಟು ಸುಖವಾಗಿದ್ದರೂ<br/>ಮಿಗೆಮಿಗೆ ತನ್ನ ಮತಿಯನೆ ನೆನೆವುತಿಪ್ಪುದು.<br/>ಆ ಜಂಗಮ  ಮೊದಲು  ಪರಬ್ರಹ್ಮದಿಂದ ದೇಹವಿಡಿದನಾಗಿ,<br/>ಆ ದೇಹದಲ್ಲಿ ಎಷ್ಟು ಸುಖವಾಗಿದ್ದರೆಯೂ<br/>ಮಿಗೆಮಿಗೆ ಆ ಪರಬ್ರಹ್ಮವನೆ ನೆನೆವುತಿಹನು,<br/>ಇದು ಕಾರಣ, ಶ್ವಾನ  ಗಜ ಇವೆರಡೂ ಶರಣಂಗೆ<br/>ಜಂಗಮಸ್ವರೂಪೆನಬೇಕಾಯಿತ್ತು.<br/>ಮನವೆ ಮರ್ಕಟ, ಅರಿವೆ ಪಿಪೀಲಿಕ,<br/>ಮಹಾಜ್ಞಾನವೆ ವಿಹಂಗ, ನಿತ್ಯ  ಎಚ್ಚರವೆ ಕುಕ್ಕುಟ,<br/>ತನ್ನ ತಾನರಿವುದೆ ಶ್ವಾನ, ತನ್ನ ಬುದ್ಧಿಯೆ ಗಜ.<br/>ಇಂತೀ ಷಡ್ವಿಧವ ಬಲ್ಲಾತನೆ ಬ್ರಹ್ಮಜ್ಞಾನಿ.<br/>ನಿಮ್ಮಾಣೆ, ನಿಮ್ಮ ಪ್ರಮಥರಾಣೆ,<br/>ಗೊಹೇಶ್ವರಪ್ರಿಯ ಬಂಕಣ್ಣ ನಿಟ್ಟ ಮುಂಡಿಗೆಯನೆತ್ತುವರಿಲ್ಲ,ಬಸವಪ್ರಿಯ ಮಹಾಪ್ರಭುವೆ.</font>"
}