{
    "id": "4265", 
    "vachana": "<font>1246<br/>ವಿಘ್ನೇಶ್ವರ ಹರನ ಮಗನೆಂಬ<br/>ಪಂಚಮಹಾಪಾತಕರ ನುಡಿಯ ಕೇಳಲಾಗದು.<br/>ಪಾರ್ವತಿ ಹರನ ಸತಿಯೆಂಬ<br/>ಲಿಂಗದ್ರೋಹಿಗಳ ನೆನೆಯಲಾಗದು.<br/>ಬಹುರೂಪಿ ಹರನ ಸರಿಯೆಂಬ<br/>ಗುರುದ್ರೋಹಿಗಳ ನೆನೆಯಲಾಗದು.<br/>ಅಂದೆಂತೆಂದಡೆ:`ಯತ್ರ ಜೀವಾತ್ಮ ತತ್ರ ಶಿವ'<br/>ಎಂದೆನಿಸಿಕೊಂಬಾತನೊಬ್ಬ ಗಣೇಶ್ವರನು.<br/>ಭೂಮಿಪೀಠಾಕಾಶವಾಗಿರ್ದಾತನೊಬ್ಬ ಗಣೇಶ್ವರನು.<br/>ಸಿರಿಯಾಳನ ಮಗನ ಬಾಣಸವ ಮಾಡಿಸಿದಾತನೊಬ್ಬ ಗಣೇಶ್ವರನು.<br/>ಅರ್ಜುನನ ಕೂಡ ಯುದ್ಧವ ಮಾಡಿ,<br/>ತನ್ನ ಸತಿಯಳಿಗೆ ತೋರಿಸಿದಾತನೊಬ್ಬ ಗಣೇಶ್ವರನು.<br/>ಅಂಗಜನ ಸಂಹಾರವ ಮಾಡಿದಾತನೊಬ್ಬ ಆದಿರುದ್ರನೆಂಬ ಗಣೇಶ್ವರನು.<br/>ದಕ್ಷನ ಸಂಹಾರವ ಮಾಡಿದಾತನೊಬ್ಬ ವೀರಭದ್ರನೆಂಬ ಗಣೇಶ್ವರನು.<br/>ಹತ್ತು ಅವತಾರ ವಿಷ್ಣುವಿಂಗೆ, ಅನಂತ ಅವತಾರ ಬ್ರಹ್ಮಂಗೆ.<br/>ಇಂತಿವರೆಲ್ಲರಿಗೂ ಕಾಲಚಕ್ರ ಕರ್ಮಚಕ್ರ ನಾದಚಕ್ರ ಬಿಂದುಚಕ್ರ.<br/>ಈ ನಾಲ್ಕೂ ಪ್ರಳಯಚಕ್ರವೆಂದೆನಿಸಿಹವು.<br/>ಇಂತಿವರೊಳಗಾದವರೆಲ್ಲರು ಇನ್ನುಳಿದವರು<br/>ನರದೇಹಿಗಳಿಗೆ ಪ್ರಳಯವು.<br/>ಉಪಮಿಸಲಾಗದು, ಅಜಾತ  ಪವಿತ್ರ ನಿರ್ಲೇಪ[ಜಂಗಮಲಿಂಗ ಪ್ರಭುವೆ].</font>"
}