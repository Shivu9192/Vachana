{
    "id": "14267", 
    "vachana": "<font>1248<br/>ಹರಹರಯೆಂದು ನೆನೆದಡೆ ಜನನ ಮರಣ ಹಿಂಗುವದೆ ?<br/>ಹಾಂಗೆ ಲೋಕದ ಮಾತ  ಕೇಳಲಾಗದು.<br/>ಅದು ಹೇಂಗೆಯೆಂದಡೆ :<br/>ಜ್ಯೋತಿಯ ನೆನೆದಡೆ ತಿಮಿರ  ಹೋಹುದೇನಯ್ಯಾ ?<br/>ಪಂಚಾಮೃತವ ನೆನೆದಡೆ ಹಸಿವು ತೃಷೆ ಅಡಗುವುದೇನಯ್ಯಾ ?<br/>ಆಗಮಶಾಸ್ತ್ರವ ನೋಡಿದಡೆ, ಕಿವಿಗೊಟ್ಟು ಕೇಳಿ ಹಾಡಿ ಪಾಡಿದಡೆ,<br/>ಅಯ್ಯಾ ನಿಮ್ಮ ಕಂಡಂತಾಯಿತ್ತಯ್ಯಾ ಎಂದುದಾಗಿ,<br/>ಆದಡಾಗಲಿ ಕಂಡು ಆಡುವುದಲ್ಲದೆ,<br/>ಕಾಣದೆ ಆಡುವುದೆಲ್ಲ ಸಂತೆಯಾಗಿ ಹೋಯಿತ್ತಯ್ಯ ಕಾಣಾ,ಜಂಗಮಲಿಂಗಪ್ರಭುವೆ.</font>"
}