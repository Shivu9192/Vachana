{
    "id": "10086", 
    "vachana": "<font>384<br/>ಎನ್ನ ಪಾದವೆ ಪದಶಿಲೆಯಾಗಿ<br/>ಎನ್ನ ಕಲೆ  ಕಡಹದ ಕಂಬಂಗಳಾಗಿ<br/>ಎನ್ನ ತೋಳೆ ನಾಗವೇದಿಕೆಯಾಗಿ<br/>ಎನ್ನ ಅಸ್ಥಿಯೆ ಸುತ್ತಳ ಜಂತಿಯಾಗಿ<br/>ಎನ್ನ ಅಧರವೆ ಒಳಬಾಗಿಲಾಗಿ<br/>ಎನ್ನ ಗುರುಕರುಣವೆ ಲಿಂಗವಾಗಿ<br/>ಎನ್ನ ಅಂಗವೆ ರಂಗಮಧ್ಯವಾಗಿ<br/>ಎನ್ನ ಹೃದಯಕಮಲವೆ ಪೂಜೆಯಾಗಿ<br/>ಎನ್ನ ಕಿವಿಗಳೆ ಕೀರ್ತಿಮುಖವಾಗಿ<br/>ಎನ್ನ ನೆನವ ನಾಲಗೆಯ ಘಂಟೆಯಾಗಿ<br/>ಎನ್ನ ಶಿರವೆ ಸುವರ್ಣದ ಕಳಸವಾಗಿ<br/>ಎನ್ನ ನಯನವೆ ಕುಂದದ ಜ್ಯೋತಿಯಾಗಿ<br/>ಎನ್ನ ಚರ್ಮವೆ ನಿರ್ಮಲ ಹೊದಕೆಯಾಗಿ<br/>ಎನ್ನ ನೆನಹೆ ನಿಮಗೆ ಉಪಾಹಾರವಾಗಿಗುರುಪುರದ ಮಲ್ಲಯ್ಯನಿದ್ದನಾಗಿ!</font>"
}