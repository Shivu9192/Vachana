{
    "id": "8324", 
    "vachana": "<font>366<br/>ಕಸುಗಾಯಲ್ಲಿ ಹಣ್ಣಿನ ರಸವನರಸಿದರುಂಟೆ, ಅಯ್ಯಾ?<br/>ಶಿಶು ಗರ್ಭದಲ್ಲಿ ಬಲಿವುದಕ್ಕೆ ಮೊದಲೆ ಅಸು  ಘಟಿಸಿದುದುಂಟೆ, ಅಯ್ಯಾ?<br/>ಮಾಡುವ ಆಚರಣೆಮಾರ್ಗ ಭಾವಶುದ್ಧವಾಗಿ ನೆಲೆಗೊಳ್ಳದೆ<br/>ಕಾಮ್ಯದಲ್ಲಿ ಕಾಮ್ಯಾರ್ಥ ನೆಲೆಗೊಂಬ ಪರಿಯಿನ್ನೆಂತೊ?<br/>ಸೂಜಿಕಲ್ಲು ಸೂಜಿಯನರಸುವಂತೆ,<br/>ಉಭಯಕ್ಕೆ ಬಾಯಿಲ್ಲದೆ ಕಚ್ಚುವ ತೆರನ ನೋಡಾ, ಅಯ್ಯಾ!<br/>ಶಿಲೆ ಲೋಹದಿಂದ ಕಡೆಯೆ ನಿಮ್ಮಯ ಅರಿವಿನ ಭೇದ?<br/>ಅದರ ಮರೆಯ ಬೆಳಗು ತೋರುತ್ತದೆ   ಸದಾಶಿವಮೂರ್ತಿಲಿಂಗದಲ್ಲಿ. </font>"
}