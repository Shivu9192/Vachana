{
    "id": "8324", 
    "vachana": "ಕಸುಗಾಯಲ್ಲಿ ಹಣ್ಣಿನ ರಸವನರಸಿದರುಂಟೆ, ಅಯ್ಯಾ?\nಶಿಶು ಗರ್ಭದಲ್ಲಿ ಬಲಿವುದಕ್ಕೆ ಮೊದಲೆ \n  ಘಟಿಸಿದುದುಂಟೆ, ಅಯ್ಯಾ?\nಮಾಡುವ ಆಚರಣೆಮಾರ್ಗ ಭಾವಶುದ್ಧವಾಗಿ ನೆಲೆಗೊಳ್ಳದೆ\nಕಾಮ್ಯದಲ್ಲಿ ಕಾಮ್ಯಾರ್ಥ ನೆಲೆಗೊಂಬ ಪರಿಯಿನ್ನೆಂತೊ?\nಸೂಜಿಕಲ್ಲು ಸೂಜಿಯನರಸುವಂತೆ,\nಉಭಯಕ್ಕೆ ಬಾಯಿಲ್ಲದೆ ಕಚ್ಚುವ ತೆರನ ನೋಡಾ, ಅಯ್ಯಾ!\nಶಿಲೆ ಲೋಹದಿಂದ ಕಡೆಯೆ ನಿಮ್ಮಯ ಅರಿವಿನ ಭೇದ?\nಅದರ ಮರೆಯ ಬೆಳಗು ತೋರುತ್ತದೆ   ಸದಾಶಿವಮೂರ್ತಿಲಿಂಗದಲ್ಲಿ. \n"
}