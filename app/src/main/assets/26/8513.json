{
    "id": "8513", 
    "vachana": "<font>555<br/>ವೇದಪಾಠಕ ಶಾಸ್ತ್ರವಿತ್ತು  ಪುರಾಣಬಹುಶ್ರುತಿವಂತ ವಾಚಕ<br/>ಆಡಂಬರಭೇದಕ ಸಂಸ್ಕೃತ ಪ್ರಾಕೃತ  ಅಪಭ್ರಂಶಿಕ ದೇಶಿಕ<br/>ಇವು ಮೊದಲಾದ ವಾಚಕ ಚಾರ್ವಾಕ  ಮುಖಂಗಳಿಂದ<br/>ಹೋರುವ ಮಾಯಾವಾದದ ತೆರದವನಲ್ಲ.<br/>ಮೂಲಸಿದ್ಧಿ ರಸಸಿದ್ಧಿ ಅಂಜನಸಿದ್ಧಿ ಅದೃಶ್ಯೀಕರಣ ಕಾಯಸಿದ್ಧಿ<br/>ಇಂತೀ ಕುಟಿಲಂಗಳ ತೆರಕ್ಕಗೋಚರ, ಅಪ್ರಮಾಳ,<br/>ಅಂಗಲಿಂಗಸಂಬಂಧವಾದ ಶರಣನ ಇರವು  ಎಂತೆಂದಡೆ:<br/>ಶಬ್ದ ಹತ್ತದ ಅಲೇಖದಂತೆ, ಅನಿಲ  ಮುಟ್ಟದ ಕುಂಪಟೆಯಂತೆ,<br/>ಶ್ರುತಿ ಮುಟ್ಟದ ಕಡ್ಡಿಯಂತೆ, ಕೈಮುಟ್ಟದ ಗತಿಯಂತೆ,<br/>ನೆಯಿ ಮುಟ್ಟದ ದುಗ್ಧದಂತೆ, ಪವನ  ಮುಟ್ಟದ ಪರ್ಣದಂತೆ<br/>ಭಾವ ಭ್ರಮೆಯೊಳಗಿದ್ದು ಇಲ್ಲದ ಶರಣನ ಇರವು,ಸದಾಶಿವಮೂರ್ತಿಲಿಂಗದ ಅಂಗವು ತಾನೆ. </font>"
}