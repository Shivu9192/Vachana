{
    "id": "10660", 
    "vachana": "<font>958<br/>ಮಲ ಅಮಲವೆಂಬ ಉಭಯವ ವಿಚಾರಿಸುವಲ್ಲಿ,<br/>ಕ್ರೀ ನಿಃಕ್ರೀಯೆಂದು ಭಾರಿಸುವಲ್ಲಿ,<br/>ಅಳಿವುದೇನು ಉಳಿದೇನು ಎಂಬುದ ತಾನರಿದಲ್ಲಿ,<br/>ಅಂಗದ ಮೇಲೊಂದು ಲಿಂಗವುಂಟೆಂದು<br/>ಮನದ ಮೇಲೊಂದು ಲಿಂಗವುಂಟೆಂದು<br/>ಭಿನ್ನಭಾವದಿಂದ ಕಾಬಲ್ಲಿ<br/>ಅಂಗಕ್ಕೂ ಮನಕ್ಕೂ ಲಿಂಗವೊಂದಲ್ಲದೆ,<br/>ಆತ್ಮ ಹಲವಿಲ್ಲ ಲಿಂಗ ಕೆಲವಿಲ್ಲ.<br/>ಗಿಂಡೆಯ ಉದಕ  ಉಭಯ ಸಂಧಿಯಲ್ಲಿ ಬಾಹಂತೆ,<br/>ತುಂಬುವ ಘಟವೊಂದು ಸೂಸುವ ಜೂಳಿ  ಬೇರಾದಂತೆ,<br/>ಅಂಗ ಪ್ರಾಣಲಿಂಗ ಸಂಬಂಧಯೋಗ ಸಂಭವವಾದಲ್ಲಿಕಾಲಾಂತಕ ಭೀಮೇಶ್ವರಲಿಂಗವು ತಾನೆ.</font>"
}