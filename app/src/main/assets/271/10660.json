{
    "id": "/10660", 
    "vachana": "ಮಲ ಅಮಲವೆಂಬ ಉಭಯವ ವಿಚಾರಿಸುವಲ್ಲಿ,\nಕ್ರೀ ನಿಃಕ್ರೀಯೆಂದು ಭಾರಿಸುವಲ್ಲಿ,\nಅಳಿವುದೇನು ಉಳಿದೇನು ಎಂಬುದ ತಾನರಿದಲ್ಲಿ,\nಅಂಗದ ಮೇಲೊಂದು ಲಿಂಗವುಂಟೆಂದು\nಮನದ ಮೇಲೊಂದು ಲಿಂಗವುಂಟೆಂದು\nಭಿನ್ನಭಾವದಿಂದ ಕಾಬಲ್ಲಿ\nಅಂಗಕ್ಕೂ ಮನಕ್ಕೂ ಲಿಂಗವೊಂದಲ್ಲದೆ,\nಆತ್ಮ ಹಲವಿಲ್ಲ ಲಿಂಗ ಕೆಲವಿಲ್ಲ.\nಗಿಂಡೆಯ \n  ಉಭಯ ಸಂಧಿಯಲ್ಲಿ ಬಾಹಂತೆ,\nತುಂಬುವ ಘಟವೊಂದು ಸೂಸುವ \n  ಬೇರಾದಂತೆ,\nಅಂಗ ಪ್ರಾಣಲಿಂಗ ಸಂಬಂಧಯೋಗ ಸಂಭವವಾದಲ್ಲಿಕಾಲಾಂತಕ ಭೀಮೇಶ್ವರಲಿಂಗವು ತಾನೆ.\n"
}