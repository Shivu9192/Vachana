{
    "id": "/10642", 
    "vachana": "ಪಾಪ ಪುಣ್ಯವಿಲ್ಲಾ ಎಂದು \n  ನಡೆಯಬಹುದೆ\nದಿವರಾತ್ರೆ ಉಳ್ಳನ್ನಕ್ಕ?\nಉತ್ತಮ ಕನಿಷ್ಠ ಮಧ್ಯಮವೆಂಬುದನರಿವನ್ನಕ್ಕ\nಕಾಲ ವೇಳೆಯನರಿದು ಶಿವಲಿಂಗಾರ್ಚನೆಯ ಮಾಡಬೇಕು.\nವಾರ ನೇಮ ಸ್ಥಿತಿ ಲಗ್ನಂಗಳಲ್ಲಿ ಹರಶರಣರಿಂದ\nಪರಿಹರಿಸಿಕೊಳ್ಳಬೇಕು. ಅದೆಂತೆಂದಡೆ:\nತನ್ನ ಒಡಲೆಂಬನ್ನಕ್ಕ, ತನ್ನ ಗುರುವೆಂಬನ್ನಕ್ಕ, ತನ್ನ ಜಂಗಮವೆಂಬನ್ನಕ್ಕ,\nಶೀತ ಉಷ್ಣಮೃದು ಕಠಿಣಂಗಳನರಿವನ್ನಕ್ಕ,ಕಾಲಾಂತಕ ಭೀಮೇಶ್ವರಲಿಂಗವೆಂದು ಪೂಜಿಸಬೇಕು.\n"
}