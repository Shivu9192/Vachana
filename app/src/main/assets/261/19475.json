{
    "id": "9475", 
    "vachana": "<font><br/>41<br/>ಗುರುಮಾರ್ಗಾಚಾರ ಲಿಂಗಾಂಗಸಂಗಯೋಗಸಂಪನ್ನರೆಂದು<br/>ಉತ್ರಪತ್ರಂಗಳ ಲಿಖಿತಂಗೈದು,<br/>ತನ್ನ ಗೃಹದಲ್ಲಿ ತನ್ನ ಪಿತ-ಮಾತೆಯಾದ ಗುರುಚರಕ್ಕೆ<br/>ಒಂದು ಪಾಕ, ತನಗೊಂದು ಪಾಕ  ಮಾಡಿಸಿಕೊಂಡು,<br/>ಉದರಮಂ ಹೊರೆದು, ಪ್ರಸಾದಿಗಳೆನಿಸಿ,<br/>ಗುರುಚರ ಬಂದಾಗ್ಗೆ ತಂಗಳ ನೀಡಿ, ಅವರಿಲ್ಲದಾಗ ಬಿಸಿಯನುಂಡು,<br/>ಮತ್ತೊಬ್ಬರಿಗೆ ಆಚಾರವ ಹೇಳಿ, ತಾನನಾಚಾರಿಯಾಗಿ<br/>ಸತ್ಕ್ರಿಯಾಸಮ್ಯಜ್ಞಾನವ ಮರೆದು, ಮಹಾಜ್ಞಾನಪರಿಪೂರ್ಣರೆನಿಸಿ,<br/>ತ್ರಿವಿಧಪ್ರಸಾದಪಾದೋದಕವರಿಯದವರಲ್ಲಿ ಸಮರಸಕ್ರಿಯೆಗಳಂ ಬಳಸಿ,<br/>ಡಂಬಕತನದಿಂದೊಡಲುಪಾಧಿವಿಡಿದು,<br/>ತಥ್ಯ ಮಿಥ್ಯ  ತಾಗು  ದೋಷ ಕಠಿಣ ನುಡಿಗಳ ಬಳಕೆಯಲ್ಲಿರ್ಪುದೆ<br/>ಅಂತರಂಗದ ದ್ವಿತೀಯಪಾತಕ ಕಾಣಾ<br/>ನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}