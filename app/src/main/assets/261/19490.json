{
    "id": "19490", 
    "vachana": "ಶಿವಲಿಂಗಸಂಗವಾಗಿ, ಆ ಲಿಂಗದ ಕೂಟವನರಿಯದೆ,\nಹಾದರಕೆ ಹುಟ್ಟಿದ ಹೊಲಿಕರ್ಮ ಹಟಜೀವಿ\nಶೈವಪಾಶಂಡಿ ಷಣ್ಮತದವರಂತೆ ವರ್ತಿಸುವರ\nಮರಣಸೂತಕನಿರಸನದ ವಚನಸೂತ್ರವದೆಂತೆಂದೊಡೆ :\nಶ್ರೀಗುರುವಿನ ಹೃತ್ಕಮಲದಲ್ಲಿ ಉದಯವಾಗಿ ಚಿತ್ಪಿಂಡವ ಧರಿಸಿ,\nಜಂಗಮಲಿಂಗ ಲಿಂಗಜಂಗಮಮೂರ್ತಿಯಾದ\nಶಿವಶರಣರಸಂಗದಲ್ಲಿ ಬೆಳೆದು,\nನಿಜೇಷ್ಟಲಿಂಗದಲ್ಲಿ ಲೀಯವಾದ ಗುರುಚರಭಕ್ತಾಂಗನೆಯರು\nತಾವು ಸಾಕಾರಸೃಷ್ಟಿಗೆ ಬರುವಾಗ,\nನಿಃಕಲಪರಶಿವಕೃಪಾನಂದ ಸಾಕಲ್ಯಸಾವಯನಿರವಯವೆಂಬ\nತ್ರಿವಿಧಕೃತಿ ಷಟ್ಕøತಿಯಾಗಿ, ನಿಜಾನಂದವಿಡಿದು,\nಶ್ರುತಿಗುರುಸ್ವಾನುಭಾವ ವೇಧಾ ಮಂತ್ರ ಕ್ರಿಯದಾಚರಣೆಸಂಬಂಧನಿಲುಕಡೆಗಳೆಂಬ\nಷಟ್ಸ್ಥಲಸಂಪದದ ಸ್ವಾನುಭಾವಸೂತ್ರವಿಡಿದು,\nಘನಗುರು ನಿರೂಪಣದಿಂದ ಸತ್ಯಶುದ್ಧ ನಡೆನುಡಿಸಂಪನ್ನ ಸದ್ಧರ್ಮ\nಸ್ಥೂಲಸೂಕ್ಷ್ಮ ಗಳಡಿಮೆಟ್ಟಿ ನಿಂದ ಕಾರಣಿಕರೆಂದು ಶೈವದಿಂದ ಹೊಗಳಿಸಿ, \nಸಕಲಶಾಸ್ತ್ರಾಗಮ ಪುರಾಣ ಸಾಕ್ಷಿಗಳಾಗಿ,\nಇಹ-ಪರ, ಪುಣ್ಯ-ಪಾಪ, ಸುಖ-ದುಃಖ, ಸ್ತುತಿ-ನಿಂದೆ,\nಧರ್ಮ-ಕರ್ಮ, ವೀರಶೈವ-ಶೈವ, ಭವಿ-ಭಕ್ತ, ಆಚಾರ-ಅನಾಚಾರ,\nಹೆಣ್ಣು-ಗಂಡು, ಸಿರಿ-ದರಿದ್ರ, ಸ್ಥೂಲ-ಸೂಕ್ಷ್ಮಕ್ಕೆ\nಕಾರಣವತಾರ್ಯ ಸಾಕ್ಷಿಕರಾಗಿ,\nಬದ್ಧಮೋಕ್ಷಂಗಳಿಗೆ ಹೊದ್ದಿಯೂ ಹೊದ್ದದೆ,\nಪೂಜಾಪೂಜಕತ್ವವೆಂಬ ಸಂದುಸಂಶಯದಾಲಯವ ಸ್ಥಿರಗೊಳಿಸದೆ\nತಮ್ಮ ತಾವರಿದು ಜನ್ಮ \n  ಮರಣದ ಕಾಲಕಾವರೆಡೆಯಾಟವ ಮರೆದು,\nನಿತ್ಯಮುಕ್ತಾಂಗನಾಭರಣರಾಗಿ,\nಸತ್ತುಚಿತ್ತಾನಂದ ನಿತ್ಯಪರಿಪೂರ್ಣ ಅವಿರಳಪರಂಜ್ಯೋತಿಸ್ವರೂಪವೆಂಬ\nಸಲ್ಲಕ್ಷಣದೊಡನೆ \n  ಅನಾದಿಶರಣ ಚಿದ್ಘನನಿರೂಪಣವಿಡಿದು\nಬಂದ ಮಣಿಹವ ಮತ್ತಾ ಚಿದ್ಘನಗುರುವಿಗೊಪ್ಪಿಸಿ,\nಸಂತೃಪ್ತಿಯಿಂದ ಮತ್ತೆಂದಿನಂತೆ \n  ಲೀಲೆಯ ಧರಿಸುವಾಗ,\nಸಾಕಾರವಾದ ಪಾದೋದಕ ಪ್ರಸಾದ ಮಂತ್ರವೆಂಬ ಅಂಗ,\nನಿರಾಕಾರವಾದ ಪಾದೋದಕ ಪ್ರಸಾದ ಮಂತ್ರವೆಂಬ ಲಿಂಗ,\nಯದೃಷ್ಟಂ ತನ್ನಿಷ್ಟಂ ಎಂಬ \n  ಗುರುಪ್ರಮಾಣದಿಂದ,\nಎಲ್ಲಿ ಹುಟ್ಟಿದಂಥದ್ದೆಲ್ಲ ಅಲ್ಲಿ ಲಯವೆಂಬ ನೀತಿಯೊಳ್\nಸದ್ರೂಪವಾದ ಸಮಾಧಿ, ಚಿದ್ರೂಪವಾದ ನಿರಂಜನಮಂತ್ರದಲ್ಲಿ\nಬಯಲಾದ ಘನಲಿಂಗೈಕ್ಯರ\nಮತ್ತುಳಿದ ಘನಲಿಂಗಸಂಗಿಗಳು ತಮ್ಮಂಗ ಮನ ಪ್ರಾಣವೆಂಬ\nತ್ರಿವಿಧಸ್ಥಾನದಲ್ಲಿ ಸ್ವಾನುಭಾವಜ್ಞಾನಾನಂದದರಿವಿನೊಳು\nಸಗುಣನಿರ್ಗುಣ ಕ್ರಿಯಾಚಾರ ಜ್ಞಾನಾಚಾರ\nಭಾವಾಚಾರವೆಂಬ ಸಾವಧಾನದಿಂದ\nರೂಪಾದ ಕಾಯಸಂಬಂಧ ದ್ರವ್ಯವ ಕ್ರಿಯಾರ್ಪಣವಮಾಡಿ,\nರುಚಿಯಾದ ಕರಣಸಂಬಂಧದ್ರವ್ಯವ ಜ್ಞಾನಾರ್ಪಣವಮಾಡಿ,\nತೃಪ್ತಿಯಾದ ಭಾವಸಂಬಂಧದ ದ್ರವ್ಯವ ಮಹಾಜ್ಞಾನಾರ್ಪಣವಮಾಡಿ,\nಪರಿಪೂರ್ಣಜ್ಯೋತಿರ್ಮಯ ಪರಮಾಣುಲಿಂಗದಲ್ಲಿ\nಸಂದುಸಂಶಯ ಹಿಂದು ಮುಂದಣ ಆಸೆ ಆಮಿಷವನಳಿದುಳಿದು\nಪರಿಪೂರ್ಣಾಂಗ \n  ಸಂಧಾನ\nಪರಿಪೂರ್ಣ ಶಕ್ತಿ ಭಕ್ತಿ ಶುಚಿ ರುಚಿ\nಪರಿಪೂರ್ಣ ಸುಹಸ್ತ-ಮುಖ, ನಡೆ-ನುಡಿ\nಪರಿಪೂರ್ಣ ಪದಾರ್ಥ- ಪ್ರಸಾದ\nಪಾದೋದಕ ಪ್ರಸಾದ ಮಂತ್ರಾನಂದದ ಬೆಳಗಿನಲ್ಲಿ\nನಿತ್ಯ ತೃಪ್ತಿ ಭವಭೂಜಕುಠಾರರಾಗಿರ್ಪುದೆ\nಪ್ರಮಥಗಣಂಗಳ ಸದ್ಧರ್ಮಮಾರ್ಗದ ಸತ್ಯಶುದ್ಧ ನಡಾವಳಿಗಳು.\nಇಂತೆಸೆವ ಘನಮಾರ್ಗವನುಳಿದು, ಲೋಕದ ಕರ್ಮಿಗಳಂತೆ\nನಮ್ಮ ಗುರುವು-ಜಂಗಮವು, ತಂದೆ-ತಾಯಿ\nಸತಿ-ಸುತ-ಒಡಹುಟ್ಟಿದರು ಸತ್ತರು\nನಮಗೆ ಗತಿಯಾವುದೆಂದು, ಲಿಂಗಜಂಗಮದಾರ್ಚನಾರ್ಪಣಗಳನುಳಿದು,\nಶೋಕಾಗ್ನಿಯ ಜ್ವಾಲೆಯನೆಬ್ಬಿಸಿ ಮಹಾದುಃಖಾಬ್ಧಿಯಲ್ಲಿ ಮುಳುಗಾಡುತ್ತ\nಅಂದಮಾಡಿ, ಗುಂಟಿಕೆಯನಿಕ್ಕಿ, ಗೂಟವ ಬಡಿದು,\nಶಿವಾನಂದಲೋಲುಪ್ತಿಯೆಂಬ ಸ್ತೋತ್ರಧ್ಯಾನ ಮಂಗಳಾರತಿ ಪುಷ್ಪಪತ್ರಿಯ\nಘನಸನ್ಮಾನ ನಿಜೋತ್ಸಾಹದ \n  ಶುಭಸಂತೋಷವನರಿಯದೆ\nಅಯ್ಯಯ್ಯೊ ಅಪ್ಪಪ್ಪ ಅವ್ವವ್ವ ಅಣ್ಣಣ್ಣ ಅಕ್ಕಕ್ಕ\nಮಗಳೆ ಮಗಳೆ ಮಗನೆ ಮಗನೆ ಗುರುವೆ ಗುರುವೆ ಸ್ವಾಮಿ ಸ್ವಾಮಿ\nಹೇಂಗೆ ನಿಮ್ಮ ಕಳಕೊಂಡು ಹೇಂಗೆ ಜೀವಿಸಲೆಂದು\nಲಿಂಗಸಾವಧಾನವನುಳಿದು, ಬೊಬ್ಬೆಯ ಹೊಡೆಹೊಡೆದು,\nಎದೆ ಎದೆಯ ಬಡಿಬಡಿದು, ಕಿರಾತರಂತೆ ಮಣ್ಣಿನೊಳು ಮುಚ್ಚಿ\nಗುಟ್ಟಿಯ ಮಾಡಿ, ಪ್ರತುಮೆಗಳನಿಟ್ಟು ಪೂಜಿಸಿ,\nತಾನನಾದಿಲಿಂಗಮಂತ್ರಭೋಗೋಪಭೋಗದೊಡನೆ ಸಲಿಸುವ\nತೀರ್ಥಪ್ರಸಾದವ ತೋರಿ, ವಸ್ತ್ರಾಭರಣಗಳನಿಟ್ಟು,\nಕುಂಡಗೋಳಕರಂತೆ ನಿಜಸಂಗನ ನಿಲವನರಿಯದೆ\nಸತ್ತದಿನ ಮೂರು \n  ಒಂಬತ್ತು ತಿಂಗಳು\nವರುಷ ಹನ್ನೆರಡುವರುಷ ಪರಿಯಲ್ಲಿವಿಡಿದು\nಲಿಂಗಬಾಹ್ಯರಂತೆ \n  ಹುಡಿಯನುಟ್ಟು ಪರಮಾನ್ನ ಪಾಯಸಗಳ ಮಾಡಿ,\nಕೊಡಗಳನಿಟ್ಟು ಪೂಜಿಸಿ, ಘನಗುರುಲಿಂಗಜಂಗಮದ ತೀರ್ಥವ ತೋರಿ,\nಸುಳಿಬಾಳೆ ಎಲಿಯ ಹಾಸಿ, ದೇವಾದಿದೇವರದೇವಜಂಗಮಕ್ಕೆ\nಅಲ್ಪಸ್ವಲ್ಪ ನೀಡಿ,\nಆ ಸುಳಿಬಾಳೆ ಎಲಿಯೊಳಗೆ ಮಿತಿತಪ್ಪಿ,\nಪಶುವಿನ ಮುಂದೆ ಇಟ್ಟಹಂಗೆ ಮಡುಗಿ,\nತಮ್ಮ ಹೆತ್ತವರ ಸತ್ತವರ ಹೆಸರುಗೊಂಡು\nಗಂಡ ಗುರುಲಿಂಗಜಂಗಮಪ್ರಸಾದಿಯಾಗಿ,\nಹೆಂಡತಿ ಮಕ್ಕಳೊಡಹುಟ್ಟಿದರೆಲ್ಲ\nಶ್ರೀಗುರುವಿತ್ತ ಲಿಂಗವಿಲ್ಲದವರು ಕೆಲರು,\nಲಿಂಗವ ಕಟ್ಟಿಕೊಂಡವರು ಕೆಲರು,\nಆ ಸತ್ತವರ ನೆನಹಿನಿಂದ ಸಮಸ್ತ ಉಪಚಾರವ ಮಾಡಿ,\nಆ ನೆನಹಿಂದುಳುಮೆಯಾದ ಮನದುಷ್ಟವ\nಒಂದೊತ್ತು ಉಪವಾಸವ ಮಾಡಿ\nಮನವೆಲ್ಲ ಸತ್ತವರೊಡಗೂಡಿ,\nಲಿಂಗನೈವೇದ್ಯವ ಮಾಡಿದೆವೆಂಬುದೆ ಶುದ್ಧ ಅನಾಚಾರಕ್ರಿಯೆಯು.\nಉಳಿದ ಪಿತ ಮಾತೆ ನೆಂಟತನದ ಗುರುಹಿರಿಯರೆಂದು\nಒಡಲುಪಾಧಿವಿಡಿದು, ಉದರಪೆÇೀಷಣಕ್ಕೆ ಹೋಗಿ,\nಆ ಸತ್ತ ಹೊಲೆಕರ್ಮದ ಅನಾಚಾರವ ನೋಡಿ, ಅನುಸರಿಸಿ,\nತನ್ನ ಚಿತ್ಪ್ರಭಾಪುಂಜರಂಜಿತ ಪ್ರಸನ್ನತೆ ಪ್ರಸಾದೋದಕವ ಕೊಟ್ಟು\nಏಕಸಮರಸವ ಮಾಡಿ\nಸತ್ಯಶುದ್ಧ ನಡೆನುಡಿಯುಳ್ಳ ಭಕ್ತಗಣಂಗಳಿಗೆ\nಭಿನ್ನ ಬಿಡುಗಡೆಯಿಂದ ಕರೆದೊಯ್ದು,\nಭಾಜನಂಗಳೊಂದೊಂದ ಕಂಚಿನ ಹಿತ್ತಾಳಿಗಳಲ್ಲಿ ಮಾಡಿ,\nಆಚಾರಸಂಪನ್ನರಿಗೆ ತಟ್ಟು ಮುಟ್ಟು ಸೋಂಕುಗಳ ಕಲ್ಪಿಸಿ,\nಅನಾಚಾರಿಗಳ ಭಿನ್ನವಿಲ್ಲದೊಡಗೂಡಿರ್ಪುದೆ\nಭವಕರ್ಮಿಗಳ ನಡಾವಳಿಯು.\n"
}