{
    "id": "19491", 
    "vachana": "<font>57<br/>ಇವೈದು ಬಹಿರಂಗದ ಮನೆಸಂಬಂಧವಾದ<br/>ನರರಾಲಯಗಳಲ್ಲಿ ವರ್ತಿಸಿ<br/>ಲಿಂಗಾಂಗಸಂಬಂಧಿಗಳಲ್ಲಿ ವಿಸರ್ಜನೆಯಾದ<br/>ಸೂತಕಗಳ ಕಂಡಣೆಯ ಹರಗುರುವಾಕ್ಯಪ್ರಮಾಣು.<br/>ಇನ್ನು ತನ್ನ ತಾನರಿದ ಲಿಂಗದೇಹಿಗಳು ವಿಸರ್ಜಿಸಿ ಬಿಡುವ<br/>ನರಗುರಿಗಳಾದ ನಾಮಧಾರಕರ ಕರಣೇಂದ್ರಿಗಳಲ್ಲಿ ವರ್ತಿಸುವ<br/>ಪಂಚಸೂತಕಂಗಳು ಅವಾವೆಂದಡೆ :<br/>ಶ್ರೀ ಗುರುಪರಮಾರಾಧ್ಯ ದೀP್ಷಕರ್ತನ ಕರುಣಕಟಾಕ್ಷೆಯಿಂದ<br/>ಚಿದ್ಘನಮಹಾನಿಜೇಷ್ಟಲಿಂಗಜಂಗಮ ಜಂಗಮಲಿಂಗ ಬಾಹ್ಯಾಂತರಂಗಳಲ್ಲಿ<br/>ಮೂರ್ತಿಗೊಂಡು ಬೆಳಗುವ ಚಿಜ್ಜ್ಯೋತಿಯ ಕೂಟಸ್ಥವಿಲ್ಲದೆ<br/>ಸ್ತ್ರೀಯಳೆಂಬ ಜಡವನಿತೆಯ ರತಿಕ್ರೀಡಾದಿವಿಲಾಸದ<br/>ಭವಕೂಪದಲಿ ಜಾರಿಬಿದ್ದು<br/>ಭೌತಿಕರಸಾನ್ನ ಪಾನಗಳಿಂದ ಸೇವಿಸಿದಲ್ಲಿ<br/>ಆದಿ ವ್ಯಾಧಿಗಳು ಬಂದು ಪೀಡಿಸುತಿರ್ಪವು.<br/>ಆ ಆದಿ  ವ್ಯಾಧಿಗಳಿಗೆ ಅಂಜಿ,<br/>ಹರಿಯೆ ಮೊರೆಯೊಯೆಂದು ಗುರುಮಾರ್ಗಾಚಾರವ ಬಿಟ್ಟು,<br/>ತನುವಿನಿಚ್ಛೆಗೆ ಚರಿಸಿ, ಜಡಶರೀರಿಗಳಾಗಿ,<br/>ಸಂದೇಹದಿಂದ ಸಂಕಲ್ಪ-ವಿಕಲ್ಪ ಮುಂದುಗೊಂಡು<br/>ನರಗುರಿಗಳಂತೆ ಕ್ರಿಯಾಚಾರ ನಡೆನುಡಿಗಳ ಸೇರಲಾರದೆ<br/>ಗಾಢಾಂಧಕಾರ ಕಾವಳ  ಮುಸುಕಿ ತನ್ನ ತಾನೇಳಲಾರದೆ,<br/>ಈ ದೇಹಸಂಸಾರ ಭೋಗಾದಿ ರತಿಕೂಟಂಗಳೆಲ್ಲ<br/>ಪರಶಿವನಪ್ಪಣೆಯಿಂದ ಬಂದ ಪರಿಣಾಮಪ್ರಸಾದವೆಂದು ನಿಜವಾಗಿ<br/>ಹಸಿವು ತೃಷೆ ನಿದ್ರೆ ಸಿರಿ ದರಿದ್ರ ಭೋಗ ರೋಗಂಗಳು ಸಮಗಾಣಲಾರದೆ<br/>ಸುಖಸ್ತುತಿ ಲಾಭಕ್ಕೆ ಹಿಗ್ಗಿ, ದುಃಖದ ನಿಂದ್ಯನಷ್ಟಕ್ಕೆ ತಗ್ಗಿ, ಕಂದಿ  ಕುಂದಿ,<br/>ಎನ್ನ ದೇಹದ ದುರ್ಗುಣಂಗಳು ಗುರುವಿನಿಂದ ಹೋಗವು,<br/>ಲಿಂಗದಿಂದ ಹೋಗವು, ಜಂಗಮದಿಂದ ಹೋಗವುಯೆಂದು,<br/>ಸಂದೇಹದಿಂದ ಗುರುಭಕ್ತಿಯನುಳಿದು ಲಿಂಗಪೂಜೆಯನುಳಿದು,<br/>ಜಂಗಮದಾಸೋಹವ ಬಿಟ್ಟು,<br/>ಶಿವಗಣಂಗಳ ಪರಮಾನುಭಾವವ ಮರೆದು,<br/>ತನುವಿನಿಚ್ಛೆಗೆ ನಡೆದು, ತನುವಿನಿಚ್ಛೆಗೆ ನುಡಿದು, ತನುವಿನಿಚ್ಛೆಗೆ ಭೋಗಿಸಿ,<br/>ದುರಾಚಾರಸಂಗಸಮರತಿಯಿಂದ ಪ್ರಮಥಗಣಂಗಳ ಲೇಸು ತೊಲಗಿ,<br/>ಅರ್ಥಪ್ರಾಣಾಭಿಮಾನದ ಕುಂದುಕೊರತೆಗೊಳಗಾಗಿ<br/>ಭವದತ್ತ ಮುಖವಾಗಿ, ಅಧೋಕುಂಡಲಿಸರ್ಪನಂ ತೆಗೆದು ಜೀವಿಯಾಗಿರ್ಪುದೆ<br/>ಪ್ರಥಮದಲ್ಲಿ ತನ್ನ ಅಂತರಂಗದ ತನುಸೂತಕವೆಂಬೆ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ. </font>"
}