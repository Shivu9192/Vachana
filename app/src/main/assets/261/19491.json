{
    "id": "19491", 
    "vachana": "ಇವೈದು ಬಹಿರಂಗದ ಮನೆಸಂಬಂಧವಾದ\nನರರಾಲಯಗಳಲ್ಲಿ ವರ್ತಿಸಿ\nಲಿಂಗಾಂಗಸಂಬಂಧಿಗಳಲ್ಲಿ ವಿಸರ್ಜನೆಯಾದ\nಸೂತಕಗಳ ಕಂಡಣೆಯ ಹರಗುರುವಾಕ್ಯಪ್ರಮಾಣು.\nಇನ್ನು ತನ್ನ ತಾನರಿದ ಲಿಂಗದೇಹಿಗಳು ವಿಸರ್ಜಿಸಿ ಬಿಡುವ\nನರಗುರಿಗಳಾದ ನಾಮಧಾರಕರ ಕರಣೇಂದ್ರಿಗಳಲ್ಲಿ ವರ್ತಿಸುವ\nಪಂಚಸೂತಕಂಗಳು ಅವಾವೆಂದಡೆ :\nಶ್ರೀ ಗುರುಪರಮಾರಾಧ್ಯ ದೀP್ಷಕರ್ತನ ಕರುಣಕಟಾಕ್ಷೆಯಿಂದ\nಚಿದ್ಘನಮಹಾನಿಜೇಷ್ಟಲಿಂಗಜಂಗಮ ಜಂಗಮಲಿಂಗ ಬಾಹ್ಯಾಂತರಂಗಳಲ್ಲಿ\nಮೂರ್ತಿಗೊಂಡು ಬೆಳಗುವ ಚಿಜ್ಜ್ಯೋತಿಯ ಕೂಟಸ್ಥವಿಲ್ಲದೆ\nಸ್ತ್ರೀಯಳೆಂಬ ಜಡವನಿತೆಯ ರತಿಕ್ರೀಡಾದಿವಿಲಾಸದ\nಭವಕೂಪದಲಿ ಜಾರಿಬಿದ್ದು\nಭೌತಿಕರಸಾನ್ನ ಪಾನಗಳಿಂದ ಸೇವಿಸಿದಲ್ಲಿ\nಆದಿ ವ್ಯಾಧಿಗಳು ಬಂದು ಪೀಡಿಸುತಿರ್ಪವು.\nಆ \n  ವ್ಯಾಧಿಗಳಿಗೆ ಅಂಜಿ,\nಹರಿಯೆ ಮೊರೆಯೊಯೆಂದು ಗುರುಮಾರ್ಗಾಚಾರವ ಬಿಟ್ಟು,\nತನುವಿನಿಚ್ಛೆಗೆ ಚರಿಸಿ, ಜಡಶರೀರಿಗಳಾಗಿ,\nಸಂದೇಹದಿಂದ ಸಂಕಲ್ಪ-ವಿಕಲ್ಪ ಮುಂದುಗೊಂಡು\nನರಗುರಿಗಳಂತೆ ಕ್ರಿಯಾಚಾರ ನಡೆನುಡಿಗಳ ಸೇರಲಾರದೆ\nಗಾಢಾಂಧಕಾರ \n  ಮುಸುಕಿ ತನ್ನ ತಾನೇಳಲಾರದೆ,\nಈ ದೇಹಸಂಸಾರ ಭೋಗಾದಿ ರತಿಕೂಟಂಗಳೆಲ್ಲ\nಪರಶಿವನಪ್ಪಣೆಯಿಂದ ಬಂದ ಪರಿಣಾಮಪ್ರಸಾದವೆಂದು ನಿಜವಾಗಿ\nಹಸಿವು ತೃಷೆ ನಿದ್ರೆ ಸಿರಿ ದರಿದ್ರ ಭೋಗ ರೋಗಂಗಳು ಸಮಗಾಣಲಾರದೆ\nಸುಖಸ್ತುತಿ ಲಾಭಕ್ಕೆ ಹಿಗ್ಗಿ, ದುಃಖದ ನಿಂದ್ಯನಷ್ಟಕ್ಕೆ ತಗ್ಗಿ, \n  ಕುಂದಿ,\nಎನ್ನ ದೇಹದ ದುರ್ಗುಣಂಗಳು ಗುರುವಿನಿಂದ ಹೋಗವು,\nಲಿಂಗದಿಂದ ಹೋಗವು, ಜಂಗಮದಿಂದ ಹೋಗವುಯೆಂದು,\nಸಂದೇಹದಿಂದ ಗುರುಭಕ್ತಿಯನುಳಿದು ಲಿಂಗಪೂಜೆಯನುಳಿದು,\nಜಂಗಮದಾಸೋಹವ ಬಿಟ್ಟು,\nಶಿವಗಣಂಗಳ ಪರಮಾನುಭಾವವ ಮರೆದು,\nತನುವಿನಿಚ್ಛೆಗೆ ನಡೆದು, ತನುವಿನಿಚ್ಛೆಗೆ ನುಡಿದು, ತನುವಿನಿಚ್ಛೆಗೆ ಭೋಗಿಸಿ,\nದುರಾಚಾರಸಂಗಸಮರತಿಯಿಂದ ಪ್ರಮಥಗಣಂಗಳ ಲೇಸು ತೊಲಗಿ,\nಅರ್ಥಪ್ರಾಣಾಭಿಮಾನದ ಕುಂದುಕೊರತೆಗೊಳಗಾಗಿ\nಭವದತ್ತ ಮುಖವಾಗಿ, ಅಧೋಕುಂಡಲಿಸರ್ಪನಂ ತೆಗೆದು ಜೀವಿಯಾಗಿರ್ಪುದೆ\nಪ್ರಥಮದಲ್ಲಿ ತನ್ನ ಅಂತರಂಗದ ತನುಸೂತಕವೆಂಬೆ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ. \n"
}