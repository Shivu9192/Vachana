{
    "id": "/19500", 
    "vachana": "ಜನನಿಜಠರದಿಂದುಯವಾದಾಕ್ಷಣವೆ,\nಗುರುಕರುಣದಿಂದೆ ಲಿಂಗವೆಂಬ ಪುರುಷಂಗೆ, ಶರೀರವೆಂಬ ಸತಿಯಳಿಗೆ\nರತಿಕ್ರೀಡೆವಿಲಾಸದೋರಿದವೇಳೆಯೊಳು\nತಮ್ಮಾಚಾರನಿಮಿತ್ತವಾಗಿ ಲಿಂಗಮಂ ಧರಿಸಿ,\nಗುರುಪಾದತೀರ್ಥದ ಬಿಂದುವಂ ಜಿಹ್ವಾಗ್ರಕ್ಕೆರೆದು,\nಲಿಂಗಾಂಗವಾಯಿತ್ತೆಂಬ ಜನಸನ್ಮತವಾಗಿರ್ಪ ತದನಂತರದೊಳು\nಮತ್ರ್ಯದೊಳಿರ್ಪ ಶಿವಲಿಂಗಧಾರಕಮತದವರು\nಒಬ್ಬರಿಗೊಬ್ಬರು ನಂಟರಾಗಿ,\nಗಂಡುಹೆಣ್ಣು ಒಂದಾಸನದ ಮೇಲೆ ತಂಡುಲಮಂ ತಳೆದು,\nಗುರು-ಹಿರಿಯರು ಬಂಧು-ಬಳಗ ಕಳಸ-ಕನ್ನಡಿ-\nಮುತ್ತೈದೆರೆಂದು ನೆರೆದು\nಬಾಸಣಿಗೆಯ ಹಾಕಿ, \n  ಪುರುಷರೆಂದು ಕೂಡಿದವರೆಲ್ಲ ಕರೆದು,\nಗಣಸಮುದಾಯಕ್ಕೆ ಶರಣುಮಾಡಿಸಿ,\nಮಧ್ಯಕಲ್ಪನೆಯಿಂದ ಹೆಣ್ಣು ಗಂಡಿನವರಿಗೆ\nಯಾವುದಾದರೂ ಒಂದು ಕುಂದುಕೊರತೆ ಬಂದು\nಸಂಕಲ್ಪವಾದರೂ ಸರಿಯೆ,\nಗಂಡಿಗೆ ಆದಿವ್ಯಾಧಿಗಳಿಂದ ಆಯುಷ್ಯ ತೀರಲರಿಯವಾದರೂ ಸರಿಯೆ,\nಆ ಗಂಡಿನಾಭರಣವ ಅವರ ತಂದೆತಾಯಿಗೊಪ್ಪಿಸಿ,\nಆ ಶಕ್ತಿಯೆಂಬ ನಾರಿಯ ಮತ್ತೊಬ್ಬ ಪುರುಷಗೆ ಸಲ್ಲಿಸಿ,\nಹಿಂದಣಂತೆ ಗೊತ್ತುಮಾಡಿದ ತದನಂತರದಲ್ಲಿ ,\nಮಾತು ಎಷ್ಟು ವೇಳೆಯಾದರೂ ಮಿತಿದಪ್ಪಿ,\nಹಿಂದಣಂತೆ ವರ್ತಿಸಿದೊಡೆ ಮುಂದೆ ಅನಾಚಾರಿಯು,\nಕಂಕಣವ ಕಟ್ಟಿ, ಲಗ್ನವ ಮಾಡುವುದಕ್ಕೆ ಯೋಗ್ಯಳೆ ಸಲ್ಲ , ಸಂದೇಹವಿಲ್ಲ.\nಬಾಸಣಿಕೆಯಾದ ತದನಂತರದಲ್ಲಿ ಗುರು-ಹಿರಿಯರು, ಬಂಧು-ಬಳಗ,\nಪುರುಷನುಳ್ಳ ಮುತ್ತೈದೆರೆಲ್ಲ ನೆರೆದು,\nಹಸೆ \n  \n  ಬಾಸಿಂಗ ಕಂಭಕುಂಭ ಸಾಕ್ಷಿಯಾಗಿ\nಸೆರಗ ಗಂಟಿಕ್ಕಿ, ಕಂಕಣವ ಕಟ್ಟಿ,\nಸುಮುಹೂರ್ತೇ ಸಾವಧಾನವೆಂದು ಸೇಸೆಯನೆರೆದು,\nಮೇಲೆ ಪುರುಷವಿಯೋಗವಾದ ಮೇಲೆ,\nಆ ಸತಿ ಕಳಸಕನ್ನಡಿ ಸೇವೆಗೆ \n  ಮುತ್ತೈದೆಗೆ ಸಲ್ಲುವಳೆ ಸರಿ.\nಅದುಯೇನು ಕಾರಣವೆಂದಡೆ :\nಆ ಸತಿಗೆ ಕ್ರಿಯಾಪುರುಷನ ಕಂಕಣ ಒಂದು,\nಜ್ಞಾನಪುರುಷನ ಕಂಕಣ ಒಂದು,\nಈ ತೆರದಿಂದುಭಯಸಂಗವಾದುದರೊಳು\nಒಬ್ಬ ಕ್ರಿಯಾರಮಣಶೂನ್ಯವಾದಲ್ಲಿ ಜ್ಞಾನರಮಣನ ಕೂಡಿ,\nಮುತ್ತೈದೆಯೆನಿಸಿ, ತ್ರಿವಿಧೋಪದೇಶದಿಂದ,\nಅಷ್ಟಾವರಣದಿಂದಲ್ಲಿ ಸಮರಸಭಕ್ತಿ ಸರ್ವೇಂದ್ರಿಗಳಲ್ಲಿ ವಿರಕ್ತಿವಿಡಿದು,\nಅಂತಜ್ರ್ಞಾನ ಬಹಿಕ್ರ್ರಿಯಾಚಾರದಿಂದ ನಡೆನುಡಿ ದೃಢಚಿತ್ತಳಾಗಿ,\nಸರ್ವಾಚಾರಸಂಪದಮನ್ನನುಭವಿಸಿ, ಲೀಲೆ ಸಮಾಪ್ತವಾಗಿ,\nಶೂನ್ಯವ ಹೊಂದುವುದೆ ನಿರೂಪಾಧಿಕ ಷಟ್‍ಸ್ಥಲ.\nಸದ್ಧರ್ಮನಾಯಕರಾದ ಭಕ್ತಮಹೇಶ್ವರ ಪ್ರಸಾದಸೇವಿತರ\nಯೋಗ್ಯವುಳ್ಳ ಮಾರ್ಗವಿದೀಗ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜನಲಿಂಗೇಶ್ವರ.\n"
}