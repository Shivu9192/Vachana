{
    "id": "19499", 
    "vachana": "<font>65<br/>ಪರತತ್ವದಿರವನರಿಯದೆ, ಕಟ್ಟುಕಟ್ಟಳೆಗೆ ಹೊರಗಾಗಿ,<br/>ಬೇಡಿದ ಹಾಂಗೆ ಮುಂದುವರಿದು, ಲಿಂಗಭೋಗಿಗಳಾಗಿ,<br/>ಅರುವೆಂಬ ಗುರುಮಾರ್ಗವ ಮರೆದು,<br/>ಭೂರಿಲಿಂಗಲಾಂಛನಧಾರಕರಾಗಿ ದಂಡನಾಥನ<br/>ಪದಾರ್ಥಕ್ಕೆ ಕಾರಣಿಕರೆನಿಸಿ,<br/>ತುಂಡುಜಂಗಮ, ಮಿಂಡಜಂಗಮ, ಚೋರಜಂಗಮವೆನಿಸಿ,<br/>ಶಿವಸೂತ್ರಶರೀರಿಗಳಾಗಿ, ನೆರೆದಿಪ್ಪ ಜಂಗಮವನಂತರುಂಟು.<br/>ಇದರೊಳಗೆ ಪ್ರಮಥಗಣಂಗಳು ಅರಿದರಿದು,<br/>ಪಾತ್ರ ಅಪಾತ್ರ ಸತ್ಪಾತ್ರವೆಂಬ,<br/>ಪದಾರ್ಥ ಸುಪದಾರ್ಥ ಪ್ರಸಾದಗಳೆಂಬ ತ್ರಿವಿಧವರ್ತಕವಿಡಿದು,<br/>ಸತ್ಕ್ರಿಯಾಚಾರಭಕ್ತಿ , ಸಮ್ಯಜ್ಞಾನಾಚಾರಭಕ್ತಿ ,<br/>ನಡೆನುಡಿಗಳಿಂದ ಒಬ್ಬರಿಗೊಬ್ಬರು ಭೃತ್ಯರಾಗಿ,<br/>ಅನಾದಿಚಿದ್ಭ್ರಹ್ಮವೆ ಸಾಕ್ಷಿಯಾಗಿ,<br/>ಭಕ್ತಮಹೇಶಜಂಗಮಮೂರ್ತಿ ಮೊದಲಾದವರೆಲ್ಲ<br/>ಭಕ್ತಿಯೇ ಮುಕ್ತಿಗೆ ಜೀವನವೆಂದರಿದು,<br/>ಒಬ್ಬರೊಬ್ಬರು ಬಿನ್ನಪಗಳಿಂದೆ<br/>ಆಚಾರದಾಜ್ಞೆಯೆಂಬ ಪಾವುಡದ ಬೋದುವ ಕಟ್ಟಿ,<br/>ಸರ್ವಾಚಾರಸಂಪದವೆಂಬ ಬೆಳೆಯಬೆಳೆದು,<br/>ಅನಾಚಾರವೆಂಬ ಕಸವ ಕಡೆಗೆ ಕಿತ್ತು ಬಿಸುಟಿ,<br/>ಆಚಾರವೆ ಅಂಗ  ಮನ ಪ್ರಾಣ ಭಾವ ಕರಣೇಂದ್ರಿಯಗಳಾಗಿ ಆಹ್ವಾನಿಸಿ,<br/>ಅನಾಚಾರವೆ ಮಲಮೂತ್ರವೆಂದು ವಿಸರ್ಜಿಸಿ,<br/>ತಮ್ಮ ನಿಜಚಿದ್ಬೆಳಗ ತಾವರಿದು,<br/>ಮಲಮಾಯಾಭೋಗವ ಮರೆದಿಪ್ಪರು ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}