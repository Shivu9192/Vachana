{
    "id": "/19529", 
    "vachana": "ಪಿಂಡಬ್ರಹ್ಮಾಂಡಾದಿ ಮಾಯಾಭೋಗಯೋಗಮಂ \n  ನೀಗಿ,\nಅನಾದಿಮೂಲಚಿತ್ತಿನ ಚಿದಂಶ\nಪ್ರಮಥಗಣದಾಸೋಹಸಮ್ಮೋಹಿತರಾದ,\nಭಕ್ತಿ ಮುಕ್ತಿ ವಿರಕ್ತಿಯೆಂಬ ಬಾಲಬ್ರಹ್ಮದ ಕುರುಹನರಿದು\nಪರಿಭವಸುಖಕ್ಕೀಡಾದ, ಕುಂಡಲತ್ರಯ ಪರಿಪೂರ್ಣಾನಂದಭವನ\nಸುಖಸಮರಸೈಕ್ಯಾನಂದನಿಜಕ್ಕೀಡಾದ,\nಚಿತ್ಕುಂಡಲತ್ರಯವರಿದು ಸುಸಂಗದೊಳು ಕೂಡಿ,\nದುಸ್ಸಂಗವನೀಡಾಡಿ, ಪರಿಪೂರ್ಣ ಗಜಮಾರ್ಗವಿಡಿದು,\nಭವಗುರಿಮಾರ್ಗವ ಹೊದ್ದದೆ, ಸತ್ಯಶುದ್ಧ ನಡೆನುಡಿ\nದೃಢನೈಷ್ಠೆ ಮೂಲಚಿತ್ತುವೆ\nಘನಕ್ಕೆ ಮಹಾಘನವೆಂದರಿದ ಭಕ್ತಗಣಾರಾಧ್ಯರ ಪೂರ್ಣಾನುಭಾವಜ್ಞಾನದಿಂದ,\nಒಪ್ಪತ್ತು ಸತ್ಕಾಯಕದ್ರವ್ಯವ ತೆರಹಿಲ್ಲದೆ ಕೂಡಿ\nಸಂಗಸಮರಸೈಕ್ಯನಾದ \n  ಪ್ರಾಣಲಿಂಗಾಂಗ\nಮಂತ್ರಾನುಭಾವದಿಂದ ವಿರಾಜಿಸುತ್ತ,\nಗುರುವರಪ್ರಸಾದಿಯಾದ ಅಚ್ಚಪ್ರಸಾದಲಿಂಗೈಕ್ಯಂಗೆ ಕಿಂಕುರ್ವಾಣವಾಗಿ,\nಆ ಮಹಾಶರಣನಂತೆ\nಸತ್ಕ್ರಿಯಾಗುರುಲಿಂಗಜಂಗಮಾರಾಧನಂ ಮಾಡಿ.\nಅವರ ನಿಜಶೇಷಪ್ರಸಾದ ಪಾದೋದಕಮಂ ಬೆಸಗೊಂಡು,\nಸಂತೃಪ್ತಾನಂದಮಯನಾಗಿ,\nಮತ್ತೊಪ್ಪತ್ತು ಆ ಸತ್ಕ್ರಿಯಾ ಘನಗುರುಲಿಂಗಜಂಗಮವ\nಶರಣಸತಿ ಲಿಂಗಪತಿಯೆಂಬುಭಯಸ್ಥಲದೊಳಗರಿದು,\nಪರಿಣಾಮಿಸುವ ಪರಿಯೆಂತೆಂದೊಡೆ :\nದೀಕ್ಷಾಪಾದೋದಕದೊಳಗೆ ಶಿಕ್ಷಾಪಾದೋದಕ ಪ್ರಣಮಸಂಬಂಧವಾದ\nಶ್ರೀಭಸ್ಮೋದಕಮಂ ಮಾಡಿ,\nಚಿತ್ಪ್ರಣಮೋದಕಸಂಬಂಧವಾದ ತ್ರಿವಿಧೋದಕದೊಳಗೆ,\nಚಿತ್ಪ್ರಸಾದ ಅನಾದಿಮೂಲಪ್ರಣಮ ಪರಿಪೂರ್ಣ ಚಿತ್ಪ್ರಸನ್ನಪ್ರಸಾದ\nಅಖಂಡಜ್ಯೋತಿ ಅಖಂಡ ಮಹಾಜ್ಯೋತಿಪ್ರಣಮವೆಂಬ\nತ್ರಿವಿಧಪ್ರಣಮವಂ ಶ್ರೀಗುರುಮುಖದಿಂದರಿದು,\nನೂರೆಂಟು ಪ್ರಸಾದಪಾದೋದಕಪ್ರಣಮಜಪ,\nನೂರೆಂಟು ಪಾದೋದಕಪ್ರಸಾದಪ್ರಣಮಜಪ ಕರತಳಾಮಳಕವಾಗಿ,\nನೂರೆಂಟು ಚಿದಂಗ ಚಿದ್ಘನಲಿಂಗಸ್ಥಾನದ\nಸ್ಥಾನಪ್ರದಕ್ಷಣಪ್ರಣಮದ ಮಹಾಬೆಳಗಿನೊಳ್\nಆಚರಣೆಯ ಪ್ರಥಮ \n  ದ್ವಿತೀಯ ಬಟ್ಟಲಾಚರಣೆಯ\nಕಾರಣ ಒದಗಿರ್ದಡೆ,\nಏಕತಟ್ಟೆಬಟ್ಟಲಲ್ಲಿ ಚಿದಾನಂದೋದಕ\nಪರಿಪೂರ್ಣ ಪ್ರಸನ್ನಪ್ರಸಾದ ಸ್ವಯಂಭು ಮಹಾಜ್ಞಾನ\nನಿರಂಜನಜಂಗಮರ ತೀರ್ಥಮಂ ಪಡೆದು\nನಿಜೇಷ್ಟಬ್ರಹ್ಮದ ನವಕೃತಿಗಳಲ್ಲಿ ಬೆಳಗಿ,\nಅಣುವಿಂಗಣು ಪರಮಾಣುವಿಂಗೆ ಪರಮಾಣು,\nಮಹತ್ತಿಂಗೆ ಘನಮಹತ್ತಾಗಿ ವಿರಾಚಿಸುವಂತಾಗಿ,\nನಿಜವಸ್ತುವಂ ಕ್ರಿಯಾದೃಷ್ಟಿ ಜ್ಞಾನದೃಷ್ಟಿ ಮಹಾಜ್ಞಾನದೃಷ್ಟಿಗಳೆಲ್ಲ\nತುಂಬಿ ತುಳುಕಾಡಿ, ಬಿಂಬಿಸುತ್ತ,\nಅಚಲಾನಂದನಾದಿಶರಣನಿರವು ತಾನೇ ತಾನಾದ ಕರಣಾರ್ಥ,\nಕಾಯದ ಕರಸ್ಥಲಮೂರ್ತಿಯ ಮಸ್ತಕದ ಮೇಲೆ\nಬಿಂದು \n  ಸುರಿವಂತೆ,\nಚತುರಂಗುಲಪ್ರಮಾಣವಾಗಿ ಸಮರ್ಪಿಸುವಾಗ\nಅನಾದಿಮೂಲಪ್ರಣಮಮಂ ಧ್ಯಾನಿಸುತ್ತ\nಸದ್ಯೋಜಾತೋದಯ ಷಡಕ್ಷರಸ್ಮರಣೆಯಿಂದ,\nಚತುರ್ವಿಧಧಾತುಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nಆಚಾರಸನ್ಮೋಹಿ ಸತ್ಕ್ರಿಯಾಲಿಂಗವೆ ಸ್ಪರಿಶನೋದಕ\nನಿಮಗೆ ಸಮರ್ಪಿತವಯ್ಯ.\nವಾಮದೇವೋದಯ ಷಡಕ್ಷರಸ್ಮರಣೆಯಿಂದ,\nಷಡ್ವಿಧಬಿಂದು ಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nಮಂತ್ರಾನಂದಮೋಹಿ ಗುರುಲಿಂಗವೆ ಅವಧಾನೋದಕ\nನಿಮಗೆ ಸಮರ್ಪಿತವಯ್ಯ.\nಅಘೋರಾನಂದೋದಯ ಷಡಕ್ಷರಸ್ಮರಣೆಯಿಂದ\nದಶವಿಧ ಕ್ಷೇತ್ರಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nಸದ್ರೂಪು ಚಿದ್ರೂಪು ಚಿನ್ಮಯ\nನಿರೀಕ್ಷಣಾನಂದಮಯನಾದ ಶಿವಲಿಂಗವೆ ಆಪ್ಯಾಯನೋದಕ\nನಿಮಗೆ ಸಮರ್ಪಿತವಯ್ಯ.\nತತ್ಪುರುಷೋದಯ ಷಡಕ್ಷರಸ್ಮರಣೆಯಿಂದ,\nದ್ವಾದಶವಿಕೃತಿಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nಯಜನಾದಿ ಪರಿಣಾಮಾನಂದಮಯನಾದ ಚರಲಿಂಗವೆ ಹಸ್ತೋದಕ\nನಿಮಗೆ ಸಮರ್ಪಿತವಯ್ಯ.\nಈಶಾನ್ಯೋದಯ ಷಡಕ್ಷರಸ್ಮರಣೆಯಿಂದ,\nಷೋಡಶಕಳಾಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nಇಳಾನಾದಪರಿಣಾಮಾನಂದಮಯನಾದ ಪ್ರಸಾದಲಿಂಗವೆ ಪರಿಣಾಮೋದಕ ನಿಮಗೆ ಸಮರ್ಪಿತವಯ್ಯ.\nಗೋಪೆÇ್ಯೀದಯ ಷಡಕ್ಷರಸ್ಮರಣೆಯಿಂದ,\nಉಭಯವಿದ್ಯುಲ್ಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nವೇದಾದಿ ಪರಿಣಾಮಾನಂದಮಯನಾದ ಮಹಾಲಿಂಗವೆ\nನಿರ್ನಾಮೋದಕ ನಿಮಗರ್ಪಿತವಯ್ಯ.\nಅಖಂಡಗೋಪೆÇ್ಯೀದಯ ಷಡಕ್ಷರಸ್ಮರಣೆಯಿಂದ,\nಸಹಸ್ರ ಶಿವಕಳಾಲಿಂಗಾಲಯದಲ್ಲಿ ಮೂತಿಗೊಂಡಿರುವ\nಪರಿಪೂರ್ಣ ದೀP್ಷಪರಿಣಾಮಾನಂದಮಯನಾದ\nನಿಃಕಲಾಲಿಂಗವೇ ಆನಂದೋದಕ ನಿಮಗರ್ಪಿತವಯ್ಯ.\nಅಖಂಡಮಹಾಗೋಳಕೋದಯ ಷಡಕ್ಷರಸ್ಮರಣೆಯಿಂದ,\nತ್ರಿವಿಧಚಿತ್ಕಳಾಲಿಂಗಾಲಯದಲ್ಲಿ ಮೂರ್ತಿಗೊಂಡಿರುವ\nಪರಮಾನಂದ ಶಿP್ಷಪರಿಣಾಮಾನಂದಮಯನಾದ\nನಿಃಶೂನ್ಯಲಿಂಗವೆ ಶಿP್ಷನಂದೋದಕ ನಿಮಗರ್ಪಿತವಯ್ಯ.\nಅಖಂಡಮಹಾಪರಿಪೂರ್ಣಗೋಳಕೋದಯದ ಷಡಕ್ಷರಸ್ಮರಣೆಯಿಂದ,\nಏಕನಿರಂಜನ ವ್ಯಂಜನಾಲಯದಲ್ಲಿ ಮೂರ್ತಿಗೊಂಡಿರುವ\nಸಚ್ಚಿದಾನಂದ ಮೋಕ್ಷಪರಿಣಾಮಾನಂದಮಯನಾದ\nನಿರಂಜನಲಿಂಗವೆ ಜ್ಞಾನಾನಂದೋದಕ ನಿಮಗರ್ಪಿತವಯ್ಯ\nಅಖಂಡಮಹಾಪರಿಪೂರ್ಣ ನಿರವಯಗೋಳಕೋದಯ ತ್ರಿಯಕ್ಷರಸ್ಮರಣೆಯಿಂದ\nಬಯಲಮಂಟಪ ಚಿದಾಲಯದಲ್ಲಿ ಮೂರ್ತಿಗೊಂಡಿರುವ\nನಿರವಯಾನಂದಮಯನಾದ ಜ್ಯೋತಿರ್ಲಿಂಗವೆ ಸತ್ಯೋದಕ ನಿಮಗರ್ಪಿತವಯ್ಯ.\n"
}