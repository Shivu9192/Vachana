{
    "id": "19534", 
    "vachana": "ಅಯ್ಯಾ, ನಾನು-ನೀನು, ಆದಿ-ಅನಾದಿ, ತಂದೆ-ತಾಯಿ,\nಹೆಣ್ಣು-ಗಂಡು, ಪುಣ್ಯ-ಪಾಪ, ಸುಖ-ದುಃಖ,\nಇಹ-ಪರ, ಗುರು-ಶಿಷ್ಯ\nಅಂಗ-ಲಿಂಗ, ಜಾಗ್ರ-ಸ್ವಪ್ನ, ಪೂಜ್ಯ-ಪೂಜಕ, ಜೀವ-ಸಜೀವ,\nಕಾಯ-ಪ್ರಾಣ, ಪೃಥ್ವಿ-ಅಪ್-ತೇಜೋವಾಯು-ಆಕಾಶ, ಸೂರ್ಯ-ಚಂದ್ರ\nಆತ್ಮರಿಲ್ಲದಂದು ಅತ್ತತ್ತಲಾದ ಪರಶಿವಲಿಂಗ ಶರಣಸಂಬಂಧವನರಿದು,\nಭೋಗಯೋಗಾದಿಗಳನಳಿದು ದೇಹಾದಿ\nಕರಣೇಂದ್ರಿಗಳ ಪ್ರಪಂಚನಳಿದು,\nನಡೆನುಡಿಭಿನ್ನವಾಗದೆ ಕೇವಲಲಿಂಗವೆ ಶರಣನಲ್ಲಿ ಬೆರೆದು,\nಶರಣನೆ ಲಿಂಗದಲ್ಲಿ ಬೆರೆದು ಭಿನ್ನದೋರದೆ,\nಕ್ಷೀರ-ಕ್ಷೀರ, ತೈಲ-ತೈಲ, ಘೃತ-ಘೃತ, ನೀರು-ನೀರು, ಜ್ಯೋತಿ-ಜ್ಯೋತಿ\nಪರಿಮಳ-ಪರಿಮಳ, ವರ್ಣ-ವರ್ಣ ಒಂದಾಗಿ ಸಮರಸವನೈದಿದಂತೆ,\nತತ್ವಾತೀತನಾಗಿ ತತ್ತ್ವಮಸಿಯೆಂಬ ಪದತ್ರಯಮಂ ವಿೂರಿ,\nಜ್ಞಾತೃ-ಜ್ಞಾನ-ಜ್ಞೇಯವೆಂಬ ಜ್ಞಾನತ್ರಯಮಂ ಹಿಂಗಿ,\nಪರಾತ್ಪರದ ಬೆಳಗಿನೊಳಗಣ ಮಹಾಬೆಳಗಾಗಿ\nತನಗೊಂದು ತೊಡಕಿಲ್ಲದೆ\nಸರ್ವಾಚಾರ ಸಚ್ಚಿದಾನಂದ ಸುಧಾಮೃತವ ಒಡನೊಡನೆ ಸವಿದುಂಡು\nಕ್ರಿಯಾನಿಷ್ಪತ್ತಿ , ಜ್ಞಾನನಿಷ್ಪತ್ತಿ , ಭಾವನಿಷ್ಪತ್ತಿಯಂ ಸಾಧಿಸಿ, ಭೇದಿಸಿ,\nತಾನುತಾನಾದಾತನೆ ನಿರವಯವಸ್ತುವ ಕೂಡಿದ\nಘನಲಿಂಗಸಂಗಿಗಳೆಂಬೆ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.\n"
}