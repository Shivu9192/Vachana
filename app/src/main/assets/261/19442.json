{
    "id": "19442", 
    "vachana": "ಪರಮಪವಿತ್ರನಿರ್ಮಲವೆನಿಸಿ,\nಕ್ರಿಮಿಕೀಟಕ ಮೃತ್ \n  \n  \n  ದೃಢಬೀಜಗಳು\nಮೊದಲಾದ ಶೋಧಕತ್ವದಿಂದ ಮುಚ್ಚಿ, ಬೈಚಿಟ್ಟು,\nಶುಚಿ-ರುಚಿ ಪಾಕವ, ಸತಿ-ಪತಿ, ಪಿತ-ಮಾತೆ, ಗುರು-ಶಿಷ್ಯ,\nಪುತ್ರ-ಮಿತ್ರ, ಬಂಧು,-ಬಳಗ ಸಹೋದರರೊಂದೊಡಲಾಗಿ,\nಲಿಂಗಜಂಗಮವೆ ತನ್ನ ಮನೆ, ತನ್ನ ಕಾಯಕಂಗಳು,\nತನ್ನ \n  ವಾಚಂಗಳಿಗೆ ತತ್ಪ್ರಾಣವಾಗಿ,\nಜಂಗಮಲಿಂಗದ ಪಾದಪೂಜೆಯಾದರೂ ಸರಿಯೆ,\nಲಿಂಗಪೂಜೆಯಾದರೂ ಸರಿಯೆ,\nವಿಭೂತಿ ರುದ್ರಾಕ್ಷಿಗಳ ತನ್ನ ಕರದಲ್ಲಾಗಲಿ,\nತೊಡೆಯಮೇಲಾಗಲಿ ಇಟ್ಟುಕೊಂಡು,\nಲಿಂಗನಿರೀಕ್ಷಣದಿಂದರ್ಚಿಸಿ, ಸ್ನಾನ ಧೂಳನ ಧಾರಣ\nಗುರುಮುಖದಿಂದರಿದು ಮಾಡಿದ ಬಳಿಕ,\nರುದ್ರಾಕ್ಷಿಗಳ ಛಿನ್ನಭಿನ್ನಗಳ ತೆಗೆದು, ನೂನುಕೂನುಗಳ ನೋಡಿ,\nವಿಚಾರತ್ವದಿಂದ ಸಾವಧಾನದೊಳ್ ಸ್ಥಾನಸ್ಥಾನಂಗಳಲ್ಲಿ\nಧಾರಣಂಗೈದು ಚರಿಸುವರೆ\nನಿರವಯಪ್ರಭು ಮಹಾಂತನ ಚಿತ್ಕಳಾಮೂರ್ತಿಯೆಂಬೆ ಕಾಣಾಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.\n"
}