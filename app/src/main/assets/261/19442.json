{
    "id": "19442", 
    "vachana": "<font>8<br/>ಪರಮಪವಿತ್ರನಿರ್ಮಲವೆನಿಸಿ,<br/>ಕ್ರಿಮಿಕೀಟಕ ಮೃತ್ ಕಾಷ್ಠ  ಪಾಷಾಣ  ಮಸ್ತಕ  ದೃಢಬೀಜಗಳು<br/>ಮೊದಲಾದ ಶೋಧಕತ್ವದಿಂದ ಮುಚ್ಚಿ, ಬೈಚಿಟ್ಟು,<br/>ಶುಚಿ-ರುಚಿ ಪಾಕವ, ಸತಿ-ಪತಿ, ಪಿತ-ಮಾತೆ, ಗುರು-ಶಿಷ್ಯ,<br/>ಪುತ್ರ-ಮಿತ್ರ, ಬಂಧು,-ಬಳಗ ಸಹೋದರರೊಂದೊಡಲಾಗಿ,<br/>ಲಿಂಗಜಂಗಮವೆ ತನ್ನ ಮನೆ, ತನ್ನ ಕಾಯಕಂಗಳು,<br/>ತನ್ನ ಕರ  ವಾಚಂಗಳಿಗೆ ತತ್ಪ್ರಾಣವಾಗಿ,<br/>ಜಂಗಮಲಿಂಗದ ಪಾದಪೂಜೆಯಾದರೂ ಸರಿಯೆ,<br/>ಲಿಂಗಪೂಜೆಯಾದರೂ ಸರಿಯೆ,<br/>ವಿಭೂತಿ ರುದ್ರಾಕ್ಷಿಗಳ ತನ್ನ ಕರದಲ್ಲಾಗಲಿ,<br/>ತೊಡೆಯಮೇಲಾಗಲಿ ಇಟ್ಟುಕೊಂಡು,<br/>ಲಿಂಗನಿರೀಕ್ಷಣದಿಂದರ್ಚಿಸಿ, ಸ್ನಾನ ಧೂಳನ ಧಾರಣ<br/>ಗುರುಮುಖದಿಂದರಿದು ಮಾಡಿದ ಬಳಿಕ,<br/>ರುದ್ರಾಕ್ಷಿಗಳ ಛಿನ್ನಭಿನ್ನಗಳ ತೆಗೆದು, ನೂನುಕೂನುಗಳ ನೋಡಿ,<br/>ವಿಚಾರತ್ವದಿಂದ ಸಾವಧಾನದೊಳ್ ಸ್ಥಾನಸ್ಥಾನಂಗಳಲ್ಲಿ<br/>ಧಾರಣಂಗೈದು ಚರಿಸುವರೆ<br/>ನಿರವಯಪ್ರಭು ಮಹಾಂತನ ಚಿತ್ಕಳಾಮೂರ್ತಿಯೆಂಬೆ ಕಾಣಾಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}