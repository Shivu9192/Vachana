{
    "id": "/19438", 
    "vachana": "ಸತ್ಯಶುದ್ಧ ನಡೆ ನುಡಿ ಧೃಡಚಿತ್ತ ಉಳ್ಳಾತನಾಗಿ,\nಅಲ್ಲಿಂದ ಬಹಿರ್ದೇಶಕ್ಕೆ ಹೋಗಿ,\nಶುಚಿಯಾದ ಸ್ಥಳದಲ್ಲಿ ವಾಯುಬೀಸುವ ಕಡೆಗೆ ಮುಖಮಾಡಿ,\nಸ್ಥೂಲ ಸೂಕ್ಷ್ಮವ ವಿಸರ್ಜಿಸಿ, ಮತ್ತೊಂದು ಸ್ಥಲದಲ್ಲಿ ಕುಳಿತು,\nಮೃತ್ತಿಕೆಯಾದರೂ ಸರಿಯೆ,\nಬೂದಿಯಾದರೂ ಒದಗಿದಂತಾದ್ದು ತೆಗೆದುಕೊಂಡು,\nಶ್ಲೋಕ :\n``ಲಿಂಗೇಕ ಗುಧಃಪಂಚಾನಾಂ ವಾಮಹಸ್ತಾದಶಃ ಶುಚಿಃ |\nಉಭಯ ಕರಸಪ್ತಂ ಚ ಪಾದಂ ಚ ಪಂಚಪಂಚಕಂ |\nಓಷ್ಟ್ರಕಂ ತ್ರಿವಿಧಶ್ಚೈವಾ ಮೃತ್ತಿಕಾ ಶೌಚಲಕ್ಷಣಂ || (?)''\nಈ ಹೀಂಗೆಂದುದಾಗಿ ಹರವಾಕ್ಯಪ್ರಮಾಣಿನಿಂದ,\nಪ್ರಥಮದಲ್ಲಿ ಗುಹ್ಯಕ್ಕೆ ಒಂದು ವೇಳೆ\nಮೃತ್ತಿಕೆಯಿಂದ ಸ್ಪರಿಶನವಮಾಡಿ ತೊಳೆವುದು.\nಮತ್ತಂ, ಗುದಕ್ಕೆ \n  \n  ಸ್ಪರಿಶನವ ಮಾಡಿ ತೊಳೆವುದು.\nತೃತೀಯದಲ್ಲಿ ವಾಮಹಸ್ತಕ್ಕೆ ಹತ್ತು \n  ಸ್ಪರಿಶಿಸಿ ತೊಳೆವುದು.\nತಾನೊಬ್ಬನೆ ಗೋಪ್ಯವಾಗಿ ಆಚರಿಸುವುದು.\nಮತ್ತಾ , ಶಕ್ತಿಸಂಬಂಧವಾದ ಮಾರ್ಗಕ್ರಿಯೆ ಮೂರೆನಿಸುವದು.\nಅಲ್ಲಿಂದ ಬಂದು ಉಭಯ ಹಸ್ತವ ಏಳುವೇಳೆ ಸ್ಪರಿಶನವ ಮಾಡಿ\nತೊಳೆವುದೆ ಚತುರ್ಥವೆನಿಸುವುದು.\nಎರಡುಪಾದಗಳ ಐದುವೇಳೆ ಸ್ಪರಿಶನವ ಮಾಡಿ\nತೊಳೆವುದೆ ಪಂಚಮವೆನಿಸುವುದು.\nಆ ತಂಬಿಗೆಯ ಪೂರ್ವದ್ರವವನಾರಿಸಿ,\nಮೂರುವೇಳೆ ಬೆಳಗುವುದೆ ಷಡ್ವಿಧವೆನಿಸುವುದು.\nಇದು ರಹಸ್ಯಮುಖದಲ್ಲಿ ಆಚರಿಸುವುದು.\nಶಿವಸಂಬಂಧವಾದ ಮೀರಿದ ಕ್ರಿಯೆ ಮೂರೆನಿಸುವವು.\nಹೀಂಗೆ ತೊಳೆದಲ್ಲಿ ಷಟಸ್ಥಲಸಂಬಂಧವೆನಿಸುವುದು.\nಇದೆ ಪ್ರಮಥಗಣಮಾರ್ಗದ ವಿಸರ್ಜನೆಯ\nಪರಿಣಾಮದ \n  ನೋಡಿರಯ್ಯಾ\nನಿರವಯಪ್ರಭು ಮಹಾಂತನ ಒಡಗೂಡುವ ಸನ್ಮಾರ್ಗ ಕಾಣಾಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.\n"
}