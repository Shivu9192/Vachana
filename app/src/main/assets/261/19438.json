{
    "id": "19438", 
    "vachana": "<font>4<br/>ಸತ್ಯಶುದ್ಧ ನಡೆ ನುಡಿ ಧೃಡಚಿತ್ತ ಉಳ್ಳಾತನಾಗಿ,<br/>ಅಲ್ಲಿಂದ ಬಹಿರ್ದೇಶಕ್ಕೆ ಹೋಗಿ,<br/>ಶುಚಿಯಾದ ಸ್ಥಳದಲ್ಲಿ ವಾಯುಬೀಸುವ ಕಡೆಗೆ ಮುಖಮಾಡಿ,<br/>ಸ್ಥೂಲ ಸೂಕ್ಷ್ಮವ ವಿಸರ್ಜಿಸಿ, ಮತ್ತೊಂದು ಸ್ಥಲದಲ್ಲಿ ಕುಳಿತು,<br/>ಮೃತ್ತಿಕೆಯಾದರೂ ಸರಿಯೆ,<br/>ಬೂದಿಯಾದರೂ ಒದಗಿದಂತಾದ್ದು ತೆಗೆದುಕೊಂಡು,<br/>ಶ್ಲೋಕ :<br/>``ಲಿಂಗೇಕ ಗುಧಃಪಂಚಾನಾಂ ವಾಮಹಸ್ತಾದಶಃ ಶುಚಿಃ |<br/>ಉಭಯ ಕರಸಪ್ತಂ ಚ ಪಾದಂ ಚ ಪಂಚಪಂಚಕಂ |<br/>ಓಷ್ಟ್ರಕಂ ತ್ರಿವಿಧಶ್ಚೈವಾ ಮೃತ್ತಿಕಾ ಶೌಚಲಕ್ಷಣಂ || (?)''<br/>ಈ ಹೀಂಗೆಂದುದಾಗಿ ಹರವಾಕ್ಯಪ್ರಮಾಣಿನಿಂದ,<br/>ಪ್ರಥಮದಲ್ಲಿ ಗುಹ್ಯಕ್ಕೆ ಒಂದು ವೇಳೆ<br/>ಮೃತ್ತಿಕೆಯಿಂದ ಸ್ಪರಿಶನವಮಾಡಿ ತೊಳೆವುದು.<br/>ಮತ್ತಂ, ಗುದಕ್ಕೆ ಐದು  ವೇಳೆ  ಸ್ಪರಿಶನವ ಮಾಡಿ ತೊಳೆವುದು.<br/>ತೃತೀಯದಲ್ಲಿ ವಾಮಹಸ್ತಕ್ಕೆ ಹತ್ತು ವೇಳೆ  ಸ್ಪರಿಶಿಸಿ ತೊಳೆವುದು.<br/>ತಾನೊಬ್ಬನೆ ಗೋಪ್ಯವಾಗಿ ಆಚರಿಸುವುದು.<br/>ಮತ್ತಾ , ಶಕ್ತಿಸಂಬಂಧವಾದ ಮಾರ್ಗಕ್ರಿಯೆ ಮೂರೆನಿಸುವದು.<br/>ಅಲ್ಲಿಂದ ಬಂದು ಉಭಯ ಹಸ್ತವ ಏಳುವೇಳೆ ಸ್ಪರಿಶನವ ಮಾಡಿ<br/>ತೊಳೆವುದೆ ಚತುರ್ಥವೆನಿಸುವುದು.<br/>ಎರಡುಪಾದಗಳ ಐದುವೇಳೆ ಸ್ಪರಿಶನವ ಮಾಡಿ<br/>ತೊಳೆವುದೆ ಪಂಚಮವೆನಿಸುವುದು.<br/>ಆ ತಂಬಿಗೆಯ ಪೂರ್ವದ್ರವವನಾರಿಸಿ,<br/>ಮೂರುವೇಳೆ ಬೆಳಗುವುದೆ ಷಡ್ವಿಧವೆನಿಸುವುದು.<br/>ಇದು ರಹಸ್ಯಮುಖದಲ್ಲಿ ಆಚರಿಸುವುದು.<br/>ಶಿವಸಂಬಂಧವಾದ ಮೀರಿದ ಕ್ರಿಯೆ ಮೂರೆನಿಸುವವು.<br/>ಹೀಂಗೆ ತೊಳೆದಲ್ಲಿ ಷಟಸ್ಥಲಸಂಬಂಧವೆನಿಸುವುದು.<br/>ಇದೆ ಪ್ರಮಥಗಣಮಾರ್ಗದ ವಿಸರ್ಜನೆಯ<br/>ಪರಿಣಾಮದ ಗೊತ್ತು  ನೋಡಿರಯ್ಯಾ<br/>ನಿರವಯಪ್ರಭು ಮಹಾಂತನ ಒಡಗೂಡುವ ಸನ್ಮಾರ್ಗ ಕಾಣಾಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}