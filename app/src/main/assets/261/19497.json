{
    "id": "/19497", 
    "vachana": "ಆ ಕಲಕೇತಯ್ಯಗಳು ಗುಪ್ತಪಾತಕಸೂತಕದ\nಅನಾಚಾರದಭ್ರಜಯಾಮಾರುತನಾಗಿ ಕಂಡ್ರಿಸಿ ನುಡಿದ\nನಿರೂಪಣವೆಂಬ ಮೋಡವನೋಡಿಸಿ ಪವಿತ್ರರೆನಿಸುವ\nನಿಮಿತ್ಯಾರ್ಥ ಮೊದಲಾದ ಅರೆಭಕ್ತರೆಲ್ಲ ಒಂದೊಡಲಾಗಿ ಶರಣುಹೊಕ್ಕು,\nಹಸ್ತಾಂಜುಲಿತದೊಳ್ ನಿಂದು, ದೃಢಭಕ್ತಿಯಿಂದ ಹದುಳಿಗರಾಗಿ,\nಮೃದುತರ ಕಿಂಕರನುಡಿಗಳಿಂದ ನುಡಿದ ಪ್ರತ್ಯುತ್ತರ :\nಹರಹರ ಹಿಂದೆ ತಪ್ಪಿ ನಿಮ್ಮ ಘನಾಚಾರ ಸನ್ಮಾರ್ಗವ ಬಿಟ್ಟು,\nಪರಮಪಾತಕ ಸೂತಕವಾಚರಿಸಿದಕ್ಕೆ ಎಡವಿಬಿದ್ದು,\nಪ್ರಮಥಗಣಾಜ್ಞೆಗಳೊಳಗಾಗಿ, ಭವಸಮುದ್ರವ ದಾಂಟಿ,\nನಿಮ್ಮ ನಿಜಮುಕ್ತಿಪದವೆಂಬ ತೊತ್ತುಸೇವೆಗೆ ನಿಂದೆವು.\nಇನ್ನು ತಪ್ಪಿದರೆ ನಮ್ಮ ಪ್ರಮಾಣವೆ ನಮಗೆ ಮೃತ್ಯುವಾಗಿ,\nಸದ್ಧರ್ಮವ ಸೇರದಂತೆ ಅಡ್ಡನಿಂದು, ಭವಾರಣ್ಯಕ್ಕೆ ನೂಂಕಲಿ,\nಅದಕ್ಕೆ ಪ್ರಮಥಗಣವೆ ಸಾಕ್ಷಿಯಾಗಿರುವರು.\nಅವರಾರೆಂದೊಡೆ :\nಭಕ್ತಿಸ್ಥಲಕ್ಕೆ ಕಾರಣಿಕರು ಹಿರಿದಂಡನಾಥ,\nಮಹೇಶ್ವರಸ್ಥಲಕ್ಕೆ ಕಾರಣಿಕರು ವೀರಗಂಟೆ,\nಪ್ರಸಾದಿಸ್ಥಲಕ್ಕೆ ಕಾರಣಿಕರು ಮರುಳಶಂಕರತಂದೆಗಳು,\nಪ್ರಾಣಲಿಂಗಿಸ್ಥಲಕ್ಕೆ ಕಾರಣಿಕರು ಮುಗ್ಧಸಂಗಪ್ಪನವರು,\nಶರಣಸ್ಥಲಕ್ಕೆ ಕಾರಣಿಕರು ಚಿಕ್ಕದಂಡನಾಥ,\nಐಕ್ಯಸ್ಥಲಕ್ಕೆ ಕಾರಣಿಕರು ಅಜಗಣ್ಣತಂದೆಗಳು,\nನಿರವಯಸ್ಥಲಕ್ಕೆ ಕಾರಣಿಕರು ಗುಹೇಶ್ವರ ಅಲ್ಲಮಪ್ರಭುಸಾಕ್ಷಿಯಾಗಿ,\nನಿಮ್ಮ ಸರ್ವಾಚಾರಸಂಪದಸ್ಥಲಕ್ಕೆ ಸಲ್ಲದಂತೆ\nಭವಜೀವಿಗಳಾಗಿ ಹೋಗುವುದಕ್ಕೆ,\nನಮ್ಮ \n  ಚಿತ್ತುವಿನಲ್ಲುದಯವಾದ\nಚಿದ್ಭ್ರಹ್ಮಮೂರ್ತಿ ಪರಶಿವಲಿಂಗಮಂತ್ರದಿರವು\nತೊಲಗುವುದೆ ಪ್ರಮಾಣು,\nಇದಕ್ಕೆ ಸಂದುಸಂಶಯವಿಲ್ಲವು.\nಅದೇನುಕಾರಣವೆಂದೊಡೆ :\nಹಿಂದೆ ಮಾಡಿದಂಥ ಪ್ರಮಥಗಣ ಬಿನ್ನಪದ ಕಕ್ಕಯ್ಯಗಳ\nನಿಜಮೋಕ್ಷದ ಪರಮಾಮೃತಪ್ರಸಾದ,\nದೇವರದಾಸಯ್ಯಗಳ ಮಹದರುವಿನ\nಆಚಾರಪರಿಧಿಯಾದ ಪಾವುಡದ ಸಾಕ್ಷಿ.\nಶಿವಲೆಂಕಮಂಚಣ್ಣಗಳ ಜಪಮಾಲೆಯನೊಳಕೊಂಡರಿವಿನ ಶಿವದಾರ,\nಘಟ್ಟಿವಾಳಪ್ಪನ ಚಿತ್ಪ್ರಭಾಪುಂಜರಂಜಿತಮಾದ\nಶ್ರೀಮದ್ಘನಭಸಿತವೆ ಸಾಕ್ಷಿ ಕಾಣಾ ತಂದೆಗಳಿರಾಯೆಂದು ಶರಣುಹೊಕ್ಕು,\nಶ್ರೀಗುರುಲಿಂಗಜಂಗಮಗಣಾರಾಧ್ಯರಿಗೆ\nಪರಮಾನಂದಪ್ರಸಾದ ಸ್ಥಲಕುಳದನುವರಿದು\nಶರಣಸಂದೋಹದಿಂದ ಎಮ್ಮ ಕಾಯಾರ್ಪಣ\nಕರಣಾರ್ಪಣ ಭಾವಾರ್ಪಣ ಪರಿಣಾಮಾರ್ಪಣ\nಪರಿಪೂರ್ಣಾರ್ಪಣವೆಂಬ\nಅಭಿವೃದ್ಧಿಗೆ ಕಾರಣಕರ್ತರು,\nನೀವೇ ಗತಿ, ನೀವೇ ಮತಿ, ನೀವೇ ಹಿತ, ನೀವೇ ಪಿತ, ನೀವೇ ಮಾತೆ,\nನೀನೆಮಗೆ ಸರ್ವಚೈತನ್ಯವಯ್ಯಾ.\nನೀನೆಮಗೆ ಅಭಿಮಾನವೆಂಬ ದಯಾಂತಃಕರಣವಿಟ್ಟು\nಭವಾರಣ್ಯವೆಂಬ ಪರಿಭವಬಾಧೆಗೆ ಹಿಂದಕ್ಕೆ ತಿರುಗದಂತೆ ಕೃಪೆಮಾಡಿ,\nನಿಮ್ಮಿಷ್ಟಲಿಂಗದಕಳೆ ಕ್ರಿಯಾಚಾರಶುದ್ಧಪ್ರಸಾದ ನಡೆಪರುಷ,\nನಿಮ್ಮ ಪ್ರಾಣಲಿಂಗದಕಳೆ ಜ್ಞಾನಾಚಾರಸಿದ್ಧಪ್ರಸಾದ ನುಡಿಪರುಷ,\nನಿಮ್ಮ ಭಾವಲಿಂಗದಕಳೆ ಭಾವಾಚಾರಪ್ರಸಿದ್ಧಪ್ರಸಾದ ನೋಟರುಷ,\nನಿಮ್ಮಣುಲಿಂಗದಕಳೆ ಧರ್ಮಾಚಾರಪ್ರಸನ್ನಪ್ರಸಾದ ಹಸ್ತಪರುಷ,\nನಿಮ್ಮ ಪರಮಾಣುಲಿಂಗದಕಳೆ ಸರ್ವಾಚಾರ\nಚಿತ್ಪ್ರಭಾಪ್ರಸಾದ ಭಾವಪರುಷ,\nನಿಮ್ಮ ಚಿದ್ಘನಮಹಾನಿರವಯಲಿಂಗದಕಳೆ\nಪರಿಪೂರ್ಣಾಚಾರ ಪರಿಪೂರ್ಣಪ್ರಸಾದದ ಸರ್ವಾಂಗಪರುಷವಿತ್ತು,\nಪರಮಪವಿತ್ರಪ್ರಸಾದವೆನಿಸಿ,\nನೀನರ್ಪಿಸಿದ ನಿಜಶೇಷಪ್ರಸಾದವ ಮಾಡಿ ನಿತ್ಯಮುಕ್ತರೆನಿಸಿರಯ್ಯಾ\nಪ್ರಮಥಗಣವೆ ನಿಮ್ಮ ಧರ್ಮ ನಿಮ್ಮ ಧರ್ಮ ನಿಮ್ಮ ಧರ್ಮವೆಂದು,\nಪರಿಪೂರ್ಣಭಕ್ತಿಯಿಂದ ಕಿನ್ನರಯ್ಯಗಳೆ ಮೊದಲು\nಇಳೆಹಾಳ ಬ್ರಹ್ಮಯ್ಯಗಳು ಕಡೆಯಾದ\nಮುನ್ನೂರರವತ್ತು ಕಡೆಯಾದ\nಮುನ್ನೂರರವತ್ತು ಗಣಾರಾಧ್ಯರು,\nಕಲಕೇತ ಮೊದಲಾದ ನಿಜವೀರಶೈವ ಸದ್ಧರ್ಮಿಗಳಿಗೆ ಅಭಿವಂದಿಸಿ\nಘನಮನಸಾಕ್ಷಿಯಾಗಿ ಹಸ್ತಾಂಜುಲಿತದೊಳ್ ನಿಂದಿರ್ಪರು ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.\n"
}