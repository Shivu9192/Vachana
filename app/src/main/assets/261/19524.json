{
    "id": "9524", 
    "vachana": "<font>90<br/>ಮನತ್ರಯಮಂಡಲಂಗಳಲ್ಲಿ<br/>ನಿಃಕಲವ್ಯಾಪಾರದೊಡನೆ ಕೂಡಿ ವರ್ತಿಸುವಂಥ,<br/>ಸ್ವಪ್ನ ನಿಜವಿಶ್ವಾಸವೆಂಬ ಹೃತ್ಪೀಠಮಧ್ಯದಲ್ಲಿ ಮೂರ್ತಿಗೊಂಡಿರುವ,<br/>ನಿಶ್ಶೂನ್ಯಬ್ರಹ್ಮಪ್ರಾಣಲಿಂಗದೇವನ,<br/>ನಿಶ್ಶೂನ್ಯಹಸ್ತದಲ್ಲಿ ಮೂರ್ತಿಗೊಳಿಸಿ,<br/>ನಿರಾಕಾರವಾದಷ್ಟವಿಧಾರ್ಚನೆ, ಷೋಡಶೋಪಚಾರದಿಂದರ್ಚಿಸಿ,<br/>ಎರಡಳಿದು, ತಾನೇ ತಾನಾಗಿ,<br/>ಘನಮಿಶ್ರಾನಂದಭೋಗದಿಂದ ಅಚಲಾನಂದನಾಗಿ,<br/>ಅಲ್ಲಿಂದ ಆ ಜಾಗ್ರದ ನೆನಹನೆಲ್ಲ ಕಂಡು ಪರಿಪೂರ್ಣತೃಪ್ತನಾಗಿ,<br/>ಅದೇ ಪ್ರಣಮಲಿಂಗಮೂರ್ತಿಗಳ ಷಟ್‍ಚಕ್ರಂಗಳಲ್ಲಿ ಸಂಬಂಧವಿಟ್ಟು,<br/>ಅರುಣೋದಯವೆ ಮೊದಲು  ಅದಾವುದೆಂದೊಡೆ :<br/>ತನ್ನ ಘನಮನದ ಬೆಳಗೆ ಅರುಣೋದಯವೆನಿಸುವುದು.<br/>ಆ ಬೆಳಗಿನಲ್ಲಿ ದೃಢಚಿತ್ತವಾಗಿ,<br/>ಪ್ರಥಮಾಲಯ ಚತುಃಕೋಣೆಯ ಚೌದಳಮಂಟಪದಲ್ಲಿ<br/>ಮೂರ್ತಿಗೊಂಡಿರುವ,<br/>ಚತುಸ್ಸಾರಾಯಸ್ವರೂಪದಿಂದ ಧಾತುಗಳಿಗೆ ದಾತಾರನಾದ<br/>ಆಚಾರಲಿಂಗಮಂ ಪರಿಪೂರ್ಣದ್ರವ್ಯಗಳಿಂದರ್ಚಿಸಿ,<br/>ಘನಕ್ಷರನ್ಯಾಯದಂತೆ, ಎಡಬಲಪ್ರದಕ್ಷಣದಿಂದ<br/>ನಮೋ ನಮೋ ಮತ್ಪ್ರಾಣಕಾಂತರೆ ಭವರುಜೆಗಾದಿವೈದ್ಯ<br/>ಶ್ರೀಗುರುಬಸವದಂಡನಾಥ ಚಿತ್ಪ್ರಭಾಪುಂಜದ ಮಹಾಬೆಳಗೆ,<br/>ನಿಮ್ಮೊಳಗಿಂಬಿಟ್ಟುಕೊಳ್ಳಿರಯ್ಯಾಯೆಂದು<br/>ಶ್ರದ್ಧಾತುರದಿಂದ ಹಾಂಗೆ ದಳಪ್ರಣಮಲಿಂಗಮಂ ಧ್ಯಾನಿಸುತ್ತ ,<br/>ಷಟ್ಕೋಣೆ ದಶಕೋಣೆ ದ್ವಾದಶಕೋಣೆ<br/>ಷೋಡಶಕೋಣೆ ಸಹಸ್ರಕೋಣೆ<br/>ತ್ರಿಕೋಣೆಯೆಂಬಷ್ಟಕುಲ ಗಿರಿಪರ್ವತಗಳೇರಿ,<br/>ಹಿಂದಮುಂದಣ ಕಾಲಕಾಮಕರ್ಮಸಂಸಾರದಟ್ಟುಳಿಯ ನೀಗಿ,<br/>ನಾದ ಬಿಂದು  ಕಳೆಗಳಂ ಮರೆದು,<br/>ಚಿನ್ನಾದ ಚಿದ್ಬಿಂದು ಚಿತ್ಕಳೆಗಳಂ ಅರಿದು<br/>ಪರನಾದ ಬಿಂದುವಂ ಕೂಡಿ,<br/>ಧ್ಯಾನವಮಾಡಿದ ಮಂತ್ರಲಿಂಗಜಪವೆಷ್ಟಾಯಿತೆಂದೊಡೆ,<br/>ಒಂದು ದಿನಕ್ಕೆ ದಿನರಾತ್ರಿಗಳೆರಡು, ತಾಸು ಇಪ್ಪತ್ತುನಾಲ್ಕು,<br/>ಗಳಿಗೆ ಅರವತ್ತು , ದಳ ಐವತ್ತು , ಪ್ರದಕ್ಷಣ ಇಪ್ಪತ್ತೊಂದು,<br/>ಸಾವಿರದಾರುನೂರು ಜಪವೆನಿಸಿ, ಮನಮಂತ್ರಸ್ವರೂಪವಾಗಿ,<br/>ಘನವನೊಡಗೂಡಿದಂಥದೆ<br/>ನಿರ್ಗುಣಾನಂದದ ನಿರಾಕಾರಜಪವೆನಿಸುವುದು,<br/>ಇದೇ ಶರಣಸನ್ಮಾರ್ಗದ ಪರಮಪಂಚಾಕ್ಷರದಿರವೆನಿಸುವುದು.<br/>ಇದೇ ನಿಜಜಂಗಮಭಕ್ತಗಣಾರಾಧ್ಯರ ಇರವು  ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}