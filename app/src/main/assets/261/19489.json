{
    "id": "19489", 
    "vachana": "<font>55<br/>ಕರ್ಮಕಾಂಡಿಲಿಂಗಬಾಹ್ಯರು ವರ್ತಿಸುವಂಥ<br/>ಎಂಜಲಸೂತಕನಿರಸನದ ವಚನವದೆಂತೆಂದೊಡೆ :<br/>ಶ್ರೀಗುರುವಿನ ಕರುಣಕಟಾಕ್ಷಕೃಪಾನಂದದಿಂದ<br/>ತನುಮನ ಶುದ್ಧ ಸಿದ್ಧವಿಲ್ಲದೆ,<br/>ಬಾಹ್ಯಾಂತರಂಗಳಲ್ಲಿ ಮಾಯೋಚ್ಛಿಷ್ಟವಾದ<br/>ಅನಾರ್ಪಿತ ಭುಂಜಕರಿಗೆ ಎಂಜಲುಂಟಲ್ಲದೆ,<br/>ಪರಮಾರಾಧ್ಯ ನಿಜವೀರಶೈವೋದ್ಧಾರಕ ಶ್ರೀಗುರುವಿನ<br/>ಕರುಣಕಟಾಕ್ಷೆಯಿಂದ<br/>ನಿಜೇಷ್ಟಲಿಂಗಸಂಬಂಧದಿಂದ ತನುಮನಶುದ್ಧವಾದ<br/>ಲಿಂಗಜಂಗಮಪ್ರಸಾದಭೋಗೋಪಭೋಗಿಗಳಿಗೆ<br/>ಎಂಜಲಸೂತಕವೆಲ್ಲಿಹದೋ ?<br/>ಲಿಂಗಾಂಗಸಂಬಂಧಿಗಳಿಗೆ ಎಂಜಲಕಾಯವೆಂದು<br/>ನುಡಿವ ನುಡಿಯೇ ಎಂಜಲವಲ್ಲದೆ,<br/>ಚಿದಂಗ ಚಿದ್ಘನಲಿಂಗಸಂಗಸಮರಸೈಕ್ಯರಿಗೆ,<br/>ಐಕ್ಯಸೂತ್ರರಿಗೆ ಎಂಜಲಸೂತಕ ನಾಸ್ತಿ.<br/>ಈ ನುಡಿಗೆ ಶ್ರೀ ಸಾಂಭವೀಶಕ್ತಿಯರು ಬೆಸಗೊಂಡ ಹರನಿರೂಪಣಮುಂಟು<br/>ಇದ ತಿಳಿದು ಹರಗಣಂಶೋದ್ಧಾರಕ ಶಿವಪ್ರಸಾದಿಗಳು ಆಚರಿಸುವುದು.<br/>ಸಾಕ್ಷಿ :<br/>``ಭಾಂಡಸ್ಯ ಭಾಜನಂ ಚೈವ ಭೋಜನೇýಪಿ ನಿರಂತರಂ |<br/>ಪ್ರಸಾದೋýಯಂ ಅತಸ್ಸೂತ ಮಿಥ್ಯಸ್ಯ ಮಹಿಮಾ ಖಲು ||<br/>ನೇವೇದ್ಯಂ ಪುರತೋ ನ್ಯಸ್ತಂ ಪರಾನ್ನಾದೀಕೃತಂ ಮಯಾ |<br/>ವಸನ್ ಭಕ್ತಸ್ಯ ಜಿಹ್ವಾಗ್ರೇ ಸುರುಚಿಃ ವಸಾಮಿ ಕಮಲೋದ್ಭವ ||<br/>ಭಕ್ತಜಿಹ್ವಾಗ್ರತೋ ಲಿಂಗಂ ಲಿಂಗಜಿಹ್ವಾಗ್ರತೋ ರುಚಿಃ |<br/>ರುಚಿ ಜಿಹ್ವಾ ಪ್ರಸಾದಂ ಚ ಪ್ರಸಾದಂ ಪರಮಂ ಪದಂ ||<br/>ಪ್ರಸಾದಂ ಚ ಪರಂ ಬ್ರಹ್ಮ  ಬ್ರಹ್ಮ ಪ್ರಸಾದಮೇವ ಚ |<br/>ಕೇವಲಂ ಶಿವಮಯಂ ಚ ಮನಶ್ಚ ಶಿವಲಿಂಗಕಂ ||<br/>ಪ್ರಸಾದಂ ಗಿರಿಜಾದೇವಿ ಸಿದ್ಧಿದಂ ನರಗುಹ್ಯಕಂ |<br/>ವಿಷ್ಣು ಪ್ರಮುಖದೇವಾನಾಮಗ್ರಗಣ್ಯಮಗೋಚರಂ ||'<br/>ಎಂದುದಾಗಿ,<br/>ಶ್ರೀಗುರುಕರುಣದಿಂದ ಚಿದಂಗಲಿಂಗಸಂಗಸಂಬಂಧಿಯಾದ<br/>ಸದ್ಧರ್ಮ ಸದ್ಭಕ್ತಮಹೇಶ್ವರರ ಕಾಯವೆ<br/>ಪರಂಜ್ಯೋತಿರ್ಮಯ ಪರಶಿವಂಗೆ ದೇವಂಗೆ ರೂಪಾದ ಶುದ್ಧಪ್ರಸಾದ,<br/>ಮನವೆ ರುಚಿಯಾದ ಸಿದ್ಧಪ್ರಸಾದ, ಪ್ರಾಣವೆ ಪ್ರಸಿದ್ಧಪ್ರಸಾದ.<br/>ಸತಿಸುತರ ಬಾಹ್ಯಾಂತರಂಗವೆ ಲಿಂಗಜಂಗಮದಾಪ್ಯಾಯನಪ್ರಸಾದ.<br/>ಸಂಬಂಧದಾಚರಣೆಯ ಪರಶಿವಗಣಂಗಳ<br/>ನಿಜೋಪದೇಶವಿದ್ದುದರಿಂದ ಅಂತಪ್ಪ ಮಹಿಮರಿಗೆ<br/>ಒಬ್ಬರು ಪೂಜಿಸಿದ ಎಂಜಲದೈವವ ಪೂಜಿಸಿ,<br/>ಅಂಧಕರಂಧಕರು ಕೂಡಿದಂತೆ<br/>ನಿಜಸಂಗಮನಾಥನರುಹಿನ ಅರ್ಪಿತ  ಮುಖವನರಿಯದೆ<br/>ಪರಮಾಮೃತಶೇಷಾನ್ನವ ಹಾದಿ ಬೀದಿ ಕಲ್ಲು ಮಣ್ಣು ಕಾಷ್ಠಗಳಿಗೆ ಅರ್ಪಿಸಿ,<br/>ಇತ್ತಲಾಗಿ ಶ್ರೀಗುರುವಿತ್ತಲಿಂಗಕೆ ತೋರಿ ತೋರಿ ಭುಂಜಿಸಿ,<br/>ನಾಚಿಕಿಲ್ಲದೆ ಶಿವಲಿಂಗಸಂಗಿಗಳೆಂದು ಬೊಗಳುವವರ ಕೈಬಾಯೆಂಜಲು.<br/>ಭಕ್ತಗಣಸಾಕ್ಷಿಯಿಂದ, ಕಂಭ ಕುಂಭಮಧ್ಯದೊಳ್ ಕಂಕಣವ ಕಟ್ಟಿದ<br/>ತನ್ನ ಸ್ತ್ರೀಯಲ್ಲದೆ, ಒಬ್ಬರು ಭೋಗಿಸಿದ ಉಚ್ಚಿಷ್ಟದ ಪರಸ್ತ್ರೀಯಳ<br/>ಅಯೋಗ್ಯಭವಿಜನಾತ್ಮರು ಭೋಗಿಸಿದಂತೆ,<br/>ಆ ಸ್ತ್ರೀಯಳ ಉಡಿಕೆ  ಪಟ್ಟಿ ಸೊಸಿ ವೇಸಿ ದಾಸಿ<br/>ಮೊದಲಾದ ಮೆಚ್ಚಿನ ರಾಣಿಯರೆಂದು<br/>ಲಜ್ಜೆಗೆಟ್ಟು ಬಾಳುವೆಯಿಂದ ಮುಕ್ತಿಯೆಂಬ<br/>ಮುತ್ತೈದೆತನಕ್ಕೆ ಸಲ್ಲದ, ಬಾಲರಂಡೆ ಬಳಸಿದರಂಡೆ ಮುಂಡೆರಾಣಿ<br/>ಹೆಣ್ಣಿನ ಸಂಗವ ಮಾಡುವನ ಸರ್ವಾಂಗಬಾಹ್ಯಾಂತರವೆಲ್ಲವು<br/>ಉಚ್ಛಿಷ್ಟವೆಂದುದು ಗುರುವಚನ.<br/>ಈ ವರ್ಮವ ಕಂಡರಿದು, ಹೊಲಬುದಪ್ಪಿ,<br/>ಪರರ ಹೆಣ್ಣು ಹೊನ್ನು  ಮಣ್ಣು ಹಣಗಳ ಅಪಹಾರನಾಗಿ,<br/>ಪ್ರಸಾದ ಪಾದೋದಕ ಸೇವ್ಯರೆಂದು<br/>ಭಕ್ತ ಮಹೇಶ ಪ್ರಸಾದಸ್ತವ ನುಡಿದುಕೊಂಡು,<br/>ಅಸಗ ನೀರಮಿಂದು ತನುಮನ ಮಡಿಯಾಗದೆ<br/>ಊರರುವೆ ಊರ ಸೀರೆಯನುಟ್ಟು<br/>ಅಂದಚೆಂದಗಳಿಂದ ಮಡಿವಾಳರೆಂದಂತೆ,<br/>ನಾಮಧಾರಕ ಗುರು ನಾಮಧಾರಕ ಶಿಷ್ಯಸಂಬಂಧದಾಚರಣೆಯ<br/>ಬೊಗಳುವಂಥದೆ ಚತುರ್ಥಸೂತಕ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}