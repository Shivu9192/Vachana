{
    "id": "9478", 
    "vachana": "<font>44<br/>ಗುರುಮಾರ್ಗಾಚಾರ ಸನ್ಮಾನಿತರೆನಿಸಿ<br/>ಅನಾದಿ ಶರಣಗಣ ಸಮರಸೈಕ್ಯವನುಳ್ಳ<br/>ಶ್ರೀ ರುದ್ರಾಕ್ಷಿಯಾಚರಣೆ ಹಸ್ತಮಣಿಗಳ ಸಂಬಂಧ ಸಗುಣಾನಂದ<br/>ಏಕಾಕ್ಷರ ತ್ರಿಯಾಕ್ಷರ ಪಂಚಾಕ್ಷರ ಷಡಕ್ಷರ ಮೊದಲಾದ<br/>ಮಿಶ್ರಾಮಿಶ್ರಗಳ ಸಂಪದೈಕ್ಯಾನುಭಾವದ ನಿಜೋಪದೇಶವನರಿಯದೆ,<br/>ಶೈವಪಾಷಂಡಿಗಳ ಹಟಕರ್ಮ ಕ್ರಿಯಾಯೋಗಾಭ್ಯಾಸವ ಬಳಸಿ,<br/>ಅನಂತ ಮಣಿಮಾಲೆಗಳಂ ಪಿಡಿದು,<br/>ಕುಟಿಲ-ಕುಹಕ,ಯಂತ್ರ-ತಂತ್ರ, ಜಪ-ತಪ, ಹೋಮ-ನೇಮ ಅನುಷ್ಠಾನವೆಂಬ<br/>ಕಾಂಕ್ಷೆವಿಡಿದು, ಫಲಪದಂಗಳಂ ಬಯಸಿ, ಮಹಿಮಾಪುರುಷರೆನಿಸಿ,<br/>ಉಂಡುಟ್ಟು ಕಂಡಕನಸ ಹೇಳಿ, ಭೋಗದಲ್ಲಿಸಂಪನ್ನನೆನಿಸಿ,<br/>ಬಯಲಭ್ರಾಂತರಾಗಿ, ಒಂದರಲ್ಲಿ ನೈಷ್ಠೆಗಾಣದೆ, ಗುಪ್ತದ್ರೋಹಿಗಳಾಗಿ,<br/>ಸತ್ಯಶುದ್ಧ ಪುರಾತರ ನಡೆನುಡಿಯ ಸಾಧಿಸದೆ,<br/>ಮಲತ್ರಯಮೋಹದಲ್ಲಿ ಅಭಿರತಿಯಿಟ್ಟು<br/>ನಾವು ಸ್ಥಲದ ಭಕ್ತಜಂಗಮವೆಂದು<br/>ನಡೆಗೆಟ್ಟನುಡಿ ನುಡಿವುದೆ ಅಂತರಂಗದ ಪಂಚಮಪಾತಕ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}