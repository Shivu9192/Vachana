{
    "id": "9448", 
    "vachana": "<font>14<br/>ಚರಲಿಂಗಪ್ರಸನ್ನ ಪ್ರಸಾದಿ ಭಕ್ತ ಮಹೇಶ್ವರರು,<br/>ಶ್ರೀ ವಿಭೂತಿಯ ಕ್ರಿಯಾಧಾರಣ ಮಾಡಬೇಕಾದರೆ,<br/>ಸಾಜವಾದಂಥ ಗಟ್ಟಿಗೆ,<br/>ಆ ಮಡಿಗಿಕೊಂಡಿರ್ದಂಥ ಗುರುಪಾದೋದಕದಿಂದ ಅಭಿಷೇಕಂಗೈದು,<br/>ಅದೇ ಉದಕವನ್ನು ಒಂದು ಬಟ್ಟಲಲ್ಲಿ ಸ್ವಲ್ಪ ಮಾತ್ರ ತೆಗೆದುಕೊಂಡು,<br/>ಮೂಲಮಂತ್ರಧ್ಯಾನದಿಂದ ಆ ಜಂಗಮಮೂರ್ತಿಗಳ<br/>ಉಭಯಾಂಗುಷ್ಠದಡಿಯಲ್ಲಿ ಮಡುಗಿ<br/>ತನ್ನ ನಿಜದೃಷ್ಟಿಯೆ ಅರ್ಚನೆಯಾಗಿ ನಮಸ್ಕರಿಸಿ,<br/>ಇಷ್ಟಲಿಂಗಸಂಬಂಧವಾದ ಅಂಗುಷ್ಠವ ತನ್ನ ತರ್ಜನಿಬೆರಳಿಂದ<br/>ನಾದಬಿಂದುಕಳೆಗಳೆಂಬ ತ್ರಿವಿಧಪ್ರಣಮಗಳ<br/>ಬಿಂದುದೀರ್ಘಾಯುಕ್ತವಾಗಿ ಮೂರುವೇಳೆ<br/>ಘನಮನವೇದ್ಯದಿಂದ ಸ್ಪರಿಶನವಮಾಡಿ,<br/>ಪ್ರಾಣಲಿಂಗಸಂಬಂಧವಾದ ಅಂಗುಷ್ಠವ ಅದರಂತೆ<br/>ಚಿನ್ನಾದ ಬಿಂದು  ಕಳೆಗಳೆಂಬ ತ್ರಿವಿಧಪ್ರಣಮಗಳ<br/>ಬಿಂದುದೀರ್ಘಯುಕ್ತವಾಗಿ ಮೂರುವೇಳೆ<br/>ಪರಿಪೂರ್ಣಾನುಭಾವದಿಂದ ಸ್ಪರಿಶನವ ಮಾಡಿ,<br/>ಅಲ್ಲಿಂದ ಭಾವಲಿಂಗಸ್ವರೂಪ ಅಷ್ಟಾವರಣಸಂಬಂಧವಾದ<br/>ಎಂಟು ಅಂಗುಲಿಗಳ ಅಂಗುಷ್ಠಗಳೊಡಗೂಡಿ,<br/>ಪರನಾದ ಬಿಂದು  ಕಳೆಗಳೆಂಬ ತ್ರಿವಿಧಪ್ರಣಮಗಳ ಬಿಂದು  ದೀರ್ಘಯುಕ್ತವಾಗಿ,<br/>ಒಂದು ವೇಳೆ  ಸತ್ತುಚಿತ್ತಾನಂದ ನಿತ್ಯಪರಿಪೂರ್ಣತ್ವದಿಂದ<br/>ಸ್ಪರಿಶನವ ಮಾಡಿದಂಥ ಲಿಂಗಪಾದೋದಕವನ್ನು<br/>ಗುರುಪಾದೋದಕದಿಂದಭಿಷೇಕಂಗೈದಿಷ್ಟವಿಭೂತಿಗಟ್ಟಿ ಸುಯಿಧಾನದಿಂದ<br/>ಸಮ್ಮಿಶ್ರಂಗೈದುಳಿದಂಥ ಲಿಂಗಪಾದೋದಕವನ್ನು<br/>ಪ್ರಸಾದಿಸ್ಥಲವಿಲ್ಲದವರು ಒಂದು ಗಿಂಡಿಯಲ್ಲಿ ಮಡುಗಿಕೊಂಡು<br/>ನೆಲದಮೇಲಿಡದೆ ಒಂದಾಸನದಲ್ಲಿಟ್ಟು,<br/>ಸುಯ್ದಾನದಿಂದ ಘನಪಾದತೀರ್ಥ ತನ್ನರ್ಪಿತ<br/>ಸಮಯೋಚಿತಕ್ಕೆ ದೊರೆಯದಿದ್ದರೆ<br/>ಇಷ್ಟಲಿಂಗಾರ್ಪಿತಕ್ಕೆ ಮೂರುವೇಳೆ<br/>ಶಿವಶಿವ ಹರಹರ ಜಯಜಯ ಬಸವಲಿಂಗಯ್ಯಯೆಂದು<br/>ತಾನು ಸ್ವೀಕರಿಸಿ, ಕಂಡಿತಂಗೈದು, ಲಿಂಗಾರ್ಪಿತವ ಮಾಡುವುದು.<br/>ಗುರುದೀಕ್ಷೆಯುಳ್ಳವರು ಆ ಗಿಂಡಿಯೊಳಗಿರುವ ಉದಕವ<br/>ಜಂಗಮಮೂರ್ತಿಗಳು ದೊರೆತ ಸಮಯದಲ್ಲಿ ಕಂಡಿತಂಗೈದು,<br/>ಲಿಂಗದ ಉದುಗದಲ್ಲಿ ದ್ರವವನಾರಿಸಿ, ಆ ಗಿಂಡಿಯಂ ಬೆಳಗಿ,<br/>ಶಿವಪ್ರಸಾದಿಗಳಿಂದ ಶರಣುಹೊಕ್ಕು ಮೊದಲಂತೆ ಪಾದೋದಕವ ಮಾಡಿಟ್ಟು,<br/>ಗಿಂಡಿಯಲ್ಲಿ ತುಂಬಿಟ್ಟುಕೊಂಡು,<br/>ಪ್ರಾಣಾಂತ್ಯಲೀಲೆಸಮಾಪ್ತಪರಿಯಂತರವು ಆಚರಿಸುವುದು.<br/>ಲಿಂಗಪ್ರಸಾದಿಗಳಾದವರು,<br/>ಅಲ್ಲಿಂದ ಗಿಂಡಿ ಒಂದು ತಾವು  ಉಳಿದು, ತಾನೊಂದು ಬಳಿಯವಾದಲ್ಲಿ<br/>ಜಂಗಮದ ತೀರ್ಥವ ಪಡೆದು ಸಲಿಸಿ,<br/>ಲಿಂಗಾರ್ಪಿತ ಭೋಗೋಪಭೋಗದಲ್ಲಿರ್ಪವರೆ ಲಿಂಗಾಂಗಿಗಳೆನಿಸುವರು.<br/>ಈ ಎರಡೂ ಇಲ್ಲವಾದೊಡೆ,<br/>ಪ್ರಸಾದಿಸ್ಥಲವುಳ್ಳವರು ಧರಿಸುವ ಕ್ರಿಯಾಭಸಿತದಿಂದ,<br/>ಪರಿಣಾಮೋದಕವನೊಂದು ಬಟ್ಟಲಲ್ಲಿ ಸ್ವಲ್ಪಮಡಗಿಕೊಂಡು,<br/>ಭಸ್ಮಮಿಶ್ರಂಗೆಯ್ದು, ಹಿಂದೆ ಹೇಳಿದ ಸ್ಮರಣೆಯಿಂದೆ ಸಲಿಸಿ,<br/>ಕಂಡಿತಂಗೈದು, ಷಡ್ರಸಾಮೃತಲಿಂಗಭೋಗದಲ್ಲಿರ್ಪುದೆ<br/>ನಿರವಯಪ್ರಭು ಮಹಾಂತನ ಸೂತ್ರಧಾರಿಗಳೆಂಬೆ ಕಾಣಾಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}