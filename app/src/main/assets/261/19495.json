{
    "id": "9495", 
    "vachana": "<font>61<br/>ಜೀವಕ್ಕೆ ಸಂಜೀವನವಾದ ಭಾವಸೂತಕವದೆಂತೆಂದೊಡೆ :<br/>ಶ್ರೀಗುರು ನಿರವಯ  ಪರಿಪೂರ್ಣಬ್ರಹ್ಮ<br/>ಸಚ್ಚಿದಾನಂದ ಕರುಣಕಟಾಕ್ಷೆಯಿಂದೆ<br/>ಮಾರ್ಗಕ್ರಿಯಾಚರಣೆಯ ಮೀರಿದ ಕ್ರಿಯಾಚರಣೆ<br/>ಷಟ್‍ಸ್ಥಲಾನುಭಾವದಾರ್ಚನೆ ಅರ್ಪಣಗಳಿಂದ ಕೂಡಿ<br/>ಒಂದೊಡಲಾಗಿ ಎರಡಳಿದು,<br/>ತಾನೆ ಗುರುಸ್ವರೂಪ, ತಾನೆ ಲಿಂಗಸ್ವರೂಪ,<br/>ತಾನೆ ಜಂಗಮಸ್ವರೂಪ, ತಾನೆ ಪಾದೋದಕಪ್ರಸಾದ,<br/>ತನ್ನ ಚಿತ್ಪ್ರಭೆಗಳ ಚಿದ್ವಿಭೂತಿ ರುದ್ರಾಕ್ಷಿ ಮಂತ್ರ,<br/>ತಾನೆ ಅನಾದಿ ಪರವಸ್ತುವಾದುದರಿಂದ<br/>ಆ ಪರಮಗುರು ಬಂದು ತನುವಿನ ಕೊನೆಮೊನೆಯೊಳಗೆ<br/>ಮಹದರುವಾಗಿ ನೆಲೆಗೊಂಡಿರ್ಪನು.<br/>ಪರಿಪೂರ್ಣಲಿಂಗ ಬಂದು ಸರ್ವೇಂದ್ರಿಗಳಲ್ಲಿ ತುಂಬಿತುಳುಕಾಡುತಿರ್ಪನು.<br/>ಪರಮಾನುಭಾವಜಂಗಮ ಬಂದು ಸತ್ಕರಣಂಗಳಲ್ಲಿ<br/>ಬೆಳಗ ಬೀರುತಿರ್ಪನು.<br/>ಚಿತ್ಪಾದೋದಕಪ್ರಸಾದವ ಜ್ಯೋತಿರ್ಮಯ ಕಳೆಗಳೆ<br/>ಸರ್ವಾಂಗದಿ ತುಂಬಿ ಬಿಂಬಿಸುತಿರ್ಪವುಯೆಂಬ ಬೆಳಗ ಕಂಡ ಮೇಲೆ<br/>ಅಸತ್ಯ ಅನಾಚಾರ ಅಜ್ಞಾನ ಕ್ರಿಯಾಚಾರ<br/>ಭ್ರಷ್ಟರಸಂಗವೆ ಭಯಭಂಗವೆಂಬ<br/>ಹರಗುರು ನಿರೂಪಣವ ಕಂಡು,<br/>ಬಿಡಲಾರದೆ ಅವರೊಡವೆರದು, ಸಮರಸಕ್ರಿಯೆಗಳ ಬಳಸಿ,<br/>ಬಯಲಬ್ರಹ್ಮವಾಗಬೇಕೆಂದು ಭ್ರಾಂತುಭ್ರಮೆಗೊಂಡು,<br/>ಬಯಸಿ ಬಡವಾಗಿರ್ಪುದೆ<br/>ಪಂಚಮದಲ್ಲಿ ಜೀವನೊಳಗಣ ಅಂತರಂಗದ ಭಾವಸೂತಕ ಕಾಣಾನಿರವಯಪ್ರಭುಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}