{
    "id": "9515", 
    "vachana": "<font>81<br/>ಸರ್ವಾಂಗಲಿಂಗಸಂಬಂಧವಾದ ಶಿವಯೋಗೀಶ್ವರರು<br/>ವೈರಿಗಳಡಿಮೆಟ್ಟಿ, ಷಡೂರ್ಮಿ, ಷಡ್ಭ್ರಮೆ,<br/>ಷಡ್ಭಾವವಿಕಾರಮಂ ಕಡೆಗೊದೆದು,<br/>ಷಟ್‍ಸ್ಥಲಮಾರ್ಗದಲ್ಲಿ ನೆರೆನಂಬಿ,<br/>ಅಷ್ಟಾವರಣದವಧಾನದಿಂದ ಪಾವನಾರ್ಥವಾಗಿ<br/>ತನುವಿನಲ್ಲಿ ಸದ್ರೂಪವಾದ ಗುರು,<br/>ಮನದಲ್ಲಿ ಚಿದ್ರೂಪವಾದ ಲಿಂಗ,<br/>ಭಾವದಲ್ಲಿ ಆನಂದಸ್ವರೂಪವಾದ ಜಂಗಮ,<br/>ಜಿಹ್ವಾಗ್ರದಲ್ಲಿ ನಿತ್ಯವಾದ ಪಾದೋದಕ,<br/>ನಾಸಿಕದಲ್ಲಿ ಪರಿಪೂರ್ಣವಾದ ಪ್ರಸಾದ,<br/>ತ್ವಕ್ಕಿನಲ್ಲಿ ಅವಿರಳವಾದ ಚಿದ್ವಿಭೂತಿ,<br/>ಕಂಗಳಲ್ಲಿ ಪರಂಜ್ಯೋತಿ ಚಿದ್ರುದ್ರಾಕ್ಷಿ,<br/>ಶ್ರೋತ್ರಂಗಳಲ್ಲಿ ಪರನಾದಬ್ರಹ್ಮಮೂರ್ತಿ<br/>ಚಿನ್ನಾದ ಬಿಂದು  ಕಳಾಮಂತ್ರಮಂ ಧಾರಣಂಗೈದು<br/>ತನುವೆಂಬ ಕ್ರಿಯಾಲಯಕ್ಕೆ<br/>ಇಷ್ಟಲಿಂಗಪಂಚಾಚಾರಮಂ ತಳೆದೊಪ್ಪಿ,<br/>ಮನವೆಂಬ ಜ್ಞಾನಾಲಯಕ್ಕೆ<br/>ಪ್ರಾಣಲಿಂಗದ ತ್ರಿವಿಧಾಚಾರಮಂ ತಳೆದೊಪ್ಪಿ,<br/>ಭಾವವೆಂಬ ಪರಿಪೂರ್ಣಾಲಯಕ್ಕೆ<br/>ಭಾವಲಿಂಗದ ತ್ರಿವಿಧಾಚಾರಮಂ ತಳೆದೊಪ್ಪಿ,<br/>ಸರ್ವಾವಸ್ಥೆಗಳಲ್ಲಿ ಮಹದರುವಿನ ನಿಜಾನುಭಾವದ ಚಿದ್ಬೆಳಗೆ<br/>ಸರ್ವಾಚಾರಸಂಪತ್ತಿನಿರವೆಂದು ಹೊಳೆವ ಶರಣನೆ<br/>ನಿಜಮೋಕ್ಷಸ್ವರೂಪ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}