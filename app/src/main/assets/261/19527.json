{
    "id": "19527", 
    "vachana": "ನಿಜವೀರಶೈವಾಚಾರ ಭಕ್ತಿ ವಿರಕ್ತಿ ಜ್ಞಾನಾನುಭಾವ\nನಿಜವೈರಾಗ್ಯ ಷಡುಸ್ಥಲಮಾರ್ಗೋದ್ಧಾರಕ ಶ್ರೀಗುರುಸೂತ್ರ\nದೀಕ್ಷೋಪದೇಶ ಸತ್ಯಶುದ್ಧ ನಡೆನುಡಿ ದೃಢಚಿತ್ತಿನ ಚಿದಾಂಶಿಕರಪ್ಪ\nಸದ್ಭಕ್ತ ವಿರಕ್ತ ನಿತ್ಯಮುಕ್ತ ಸಾಧ್ಯಗಣಾರಾಧ್ಯರು ತಮ್ಮರಿವ ತಾವರಿದು,\nಹಿಂದುಮುಂದಣ ಪುಣ್ಯಪಾಪವ ಮರೆದು,\nಯೋಗ್ಯ-ಅಯೋಗ್ಯ, ಅರ್ಪಿತ-ಅನರ್ಪಿತ ಮಾರ್ಗಕ್ರಿಯಾಚರಣೆಸಂಬಂಧದ\nಪೂರ್ವಪುರಾತನರೋಕ್ತಿಯಂ ಕರತಳಾಮಳಕವಾಗಿ,\nಸಾವಧಾನವೆಂಬ ಅತಿಜಾಗ್ರದಿಂದ ತ್ರಿವಿಧಜಪ ಪಂಚಜಪ\nಷಡ್ವಿಧಜಪ ಏಕಜಪ\nಅಗಣಿತ ಅಪ್ರಮಾಣಜಪವೆಂಬ ಶರಣನ ಚಿದ್ವಿಲಾಸದ\nಮಹಾಬೆಳಗಿನ ಪ್ರಭೆ\nಕೊನೆಯ ಮೊನೆಯೊಳಗೆ ನಿಂದು\nಚಿದ್ವಿಭೂತಿ ರುದ್ರಾಕ್ಷಮಾಲಾಲಂಕೃತರಾಗಿ\nಮೂಲಚಿದ್ಬಿಂದು ಚಿತ್ಪ್ರಸಾದಾಮೃತ ಪಾದೋದಕ ಪ್ರಸಾದಮಂ\nಮತ್ತಾ ಮೂಲಚಿದ್ಬಿಂದುಚಿತ್ಪ್ರಸಾದಾಮೃತಸ್ವರೂಪ\nಘನಮಹಾಲಿಂಗಪತಿ ಶರಣನಂಗಸತಿ ಪತಿವ್ರತಭಾವದಿಂದ\nಮೂಲಮೂರ್ತಿ ಚಿತ್ಪಾದೋದಕ ಪ್ರಸಾದ ಪ್ರಣಮದೇವನಾದ\nನಿಜಜಂಗಮನಾಥಂಗೆ ಸಮರ್ಪಿಸಿ,\nಸಾವಯ \n  \n  ಜಂಗಮಾರೋಗಣೆಯಿಂದ,\nಭಕ್ತ ಮುಕ್ತ ವಿರಕ್ತರೆಂಬ ತ್ರಿವಿಧಗಣಾರಾಧ್ಯರು\nಹರಹರ ಈ ಗುರುಕರುಣದಿಂದ ಬಹುತಪಸ್ಸಿನಫಲ ಒದಗಿ\nಚಿದಾವರಣ ಚಿದ್ಘನಲಿಂಗಾಂಗಸಂಗವಾದ ತ್ರಿಕೂಟಮಂ ಅರಿದು,\nಅಚ್ಚೊತ್ತಿ , ತ್ರಿವಿಧಾನುಭಾವದಿಂದ \n  ಚಿತ್ಪಾದೋದಕ\nಪ್ರಸಾದ ಪ್ರಣಮವ,\nಮತ್ತಾ ಚಿತ್ಪಾದೋದಕ ಪ್ರಸಾದ ಪ್ರಣಮಕ್ಕೆ ತೃಪ್ತಿಯನೈದಿಸಿ,\nಭಕ್ತವಿರಕ್ತಮುಕ್ತರಾಚರಿಸುವ ಪರಿಯೆಂತೆಂದೊಡೆ :\nಭಕ್ತನ ಭಕ್ತಿ ವಿರಕ್ತನಲ್ಲಿ , ವಿರಕ್ತನ ಭಕ್ತಿ ಭಕ್ತನಲ್ಲಿ\nಸಮರಸೈಕ್ಯವಾದುದೆ ಆಚರಣೆಯಾಗಿ,\nಇವರಿಬ್ಬರ ಭಕ್ತಿರತಿ ಮುಕ್ತಿಕಾಂತನಾದ\nನಿಜಸಂಗಸಂಯೋಗ ಚಿದ್ಘನಲಿಂಗದಲ್ಲಿ\nಸಮರಸೈಕ್ಯವಾದುದೆ ಸಂಬಂಧವಾಗಿ,\nನಿಲುಕಡೆಯ ತಿಳಿದು ಭಕ್ತವಿರಕ್ತರಿಬ್ಬರು ಕೂಡಿದಂಥ ಸ್ಥಾನದಲ್ಲಿ\nಮೂಲಮೂರ್ತಿಯಲ್ಲಿ ದೃಷ್ಟಿನಟ್ಟು,\nಪರಿಣಾಮತರವಾದ ಶಿವತತ್ವೋದಕವನ್ನು ಶೋಧಕತ್ವದಿಂದ\nಕಠಿಣಮಂ ಕಳೆದುಳಿದು,\nಅನಾದಿನೆನಹಿಂದೆ ಪಾದಾಭ್ಯಂಗನದಿಂದ\nತೊಳೆದಂಥಮಳ ಪಾದೋದಕವನ್ನು ಶಿವತತ್ವ ಲಿಂಗತತ್ವ,\nಆ ಲಿಂಗತತ್ವ ಸಂಬಂಧವಾದ ಪೃಥ್ವಿಜಲಾಗ್ನಿ ಪದಾರ್ಥದ\nಪೂರ್ವಾಶ್ರಯವ ಕಳೆದು,\nಪರಶಿವತತ್ವ ಪದಾರ್ಥಕ್ಕೆ ದ್ರವ್ಯಾರ್ಪಣಕ್ಕೆ ಯೋಗ್ಯವೆನಿಸಿ,\nತನ್ನ ಷಟ್ಪ್ರಣಮ ಸ್ವರೂಪವಾದ ಹಸ್ತದಿಂದ\nಷಟ್ಪ್ರಣಮಸ್ವರೂಪವಾದ ಪಾದದಡಿಮುಡಿಗಳ\nನಾಲ್ಕು ನಾಲ್ಕು \n  ಉಭಯಪಾದವನ್ನು ಸ್ಪರಿಶನಂಗೈದು,\nಭಕ್ತವಿರಕ್ತಗಣಸಮುದಾಯವೆಲ್ಲ ಮುಖಮಜ್ಜನ ಸ್ನಾನ\nಪಾಕಪಚನಾದಿಗಳನಾಚರಿಸಿ, ಲಿಂಗಬಾಹ್ಯರಿಗೆ ಹಾಕದೆ,\nಸುಯ್ದಾನದಿಂದ ಗುರುಪಾದೋದಕದಲ್ಲಿ ಗುರುಭಕ್ತರಾಗಿ,\nಲಿಂಗಪಾದೋದಕದಲ್ಲಿ ಲಿಂಗಭಕ್ತರಾಗಿ,\nಜಂಗಮಪಾದೋದಕದಲ್ಲಿ ಜಂಗಮಭಕ್ತರಾಗಿ,\nಈ ತ್ರಿವಿಧೋದಕದಲ್ಲಿ , ಒಂದೊಂದರಲ್ಲಿ ಒಂಬತ್ತು ,\nಒಂಬತ್ತು ಒಂಬತ್ತು \n  ಆಚರಿಸಿದಲ್ಲಿ ಮೂವತ್ತಾರಾಗುವದು.\nಮತ್ತೆ ಒಂದೊಂದರೊಳಗೆ ಹತ್ತುತರದ ಪಾದೋದಕದಲ್ಲಿ\nಮಿಶ್ರಮಿಶ್ರಂಗಳಿಂದ ಮಹಾಜ್ಞಾನಾಚರಣೆಯಲ್ಲಿ ನೂರು ತೆರನಾಗಿ,\nಮಹಾಬಯಲಾಗಿ ತೋರಿತ್ತು ನೋಡಾ.\nಮತ್ತಂ, ಹಸ್ತಸ್ಪರಿಶನವಾದ ಗುರುಪ್ರಸಾದ, ಲಿಂಗಾರ್ಪಣ\nಲಿಂಗಪ್ರಸಾದ ಜಿಹ್ವಾರ್ಪಣ, ಜಂಗಮಪ್ರಸಾದವೆ ಸಹತ್ರಿವಿಧಾರ್ಪಣವಾದಲ್ಲಿ\nಪರಿಪೂರ್ಣಪ್ರಸಾದವಾಗಿರ್ಪುದು.\nಆ ಪ್ರಸಾದವೆ ಹನ್ನೊಂದುತೆರನಾಗಿರ್ಪುದು.\nಆ ಹನ್ನೊಂದುನೂರಾಯಿಪ್ಪತ್ತೊಂದುತೆರನಾಗಿ\nಬಯಲಿಂಗೆ ಮಹಾಬಯಲಾಗಿರ್ಪುದು ನೋಡಾ.\nಈ ವಿವರವ ಜಂಗಮವರಿದಾನಂದಿಸಿ, ಭಕ್ತಂಗೆ ತೋರಿ,\nಮುಕ್ತನೆನಿಸಿ, ಉಭಯವಳಿದೊಂದಾಗಿ,\nಮಹವ ಸಾಧಿಸಬಲ್ಲವರೆ ನಿನ್ನ ಪ್ರತಿಬಿಂಬರು ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.\n"
}