{
    "id": "/19468", 
    "vachana": "ಪಾವನಾರ್ಥವಾಗಿ ಮಹದರುವೆಂಬ\nಶ್ರೀಗುರುಕರಕಮಲೋದಯದಿಂದ ಚಿದ್ಘನಲಿಂಗಮಂ ಧರಿಸಿ,\nಲಿಂಗಭಕ್ತ ಭಕ್ತಲಿಂಗ ಲಿಂಗಜಂಗಮ ಜಂಗಮಲಿಂಗವೆಂಬುಭಯಲೀಲೆಗಳಿಂದ\nಸರ್ವಾಚಾರಸಂಪದವೆಂಬ ಷಡುಸ್ಥಲಮಾರ್ಗವನೊಡಗೂಡಿ,\nನಿರಾಭಾರಿವೀರಶೈವ ಸತ್ಕ್ರಿಯೆ ಸಮ್ಯಜ್ಞಾನಾನುಭಾವ\nಸದಾಚಾರ ನಡೆನುಡಿ ಭಿನ್ನವಾಗದಂತೆ,\nತಮ್ಮ ತನುಮನಪ್ರಾಣಾನುಭಾವಂಗಳಿಗೆ \n  ಶರಣ ಸಾಕ್ಷಿಯಾಗಿ,\nಘನಮಾರ್ಗವ ಬಿಟ್ಟಾಚರಿಸಿದೊಡೆ ಭವಬಂಧನ ಬಿಡದು,\nತದನಂತರ ನರಕ ತಪ್ಪದು.\nಅದು ಕಾರಣದಿಂದ ಮಹದರುವೆಂಬ ಪಾವುಡವ ಕೈಕೊಂಡು,\nಪ್ರಸನ್ನಪ್ರಸಾದ ಷಟ್‍ಸ್ಥಲವರ್ಮದಿ ವರ್ಮವ ಮೆರೆದು,\nದುಷ್ಕøತ ್ಯದಲ್ಲಿ ಹೋಗುವುದ ಕಂಡು\nಆಪ್ತರಾದ ಗಣಾರಾಧ್ಯರ ಹರಗುರೋಕ್ತಿಯಿಂ,\nನಡೆಯಲ್ಲದ ನಡೆ, ನುಡಿಯಲ್ಲದ ನುಡಿಗಳ ಬಳಸಿ,\nಜನ್ಮ \n  ಮರಣಗಳೊಳ್ ತೊಳಲಿ ತೊಳಲಿ\nಭವಕ್ಕೆ ಬೀಳುವಂಥ ಅಜ್ಞಾನಮರವೆಯ ವಿಡಂಬಿಸಿ,\nತನುಮನಪ್ರಾಣಭಾವಂಗಳ ಹೊಡೆಹೊಡೆದು,\nಪ್ರತಿಜ್ಞೆ ಪ್ರಮಾಣಗಳೊಳ್ ಬಾಹ್ಯಾಂತರಂಗದಲ್ಲಿ\nಪರಿಪಕ್ವವ ಮಾಡಬಲ್ಲ ಮಹಾಜ್ಞಾನಿಗಳೆ ಪರಮಪವಿತ್ರರೆಂಬೆ ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.\n"
}