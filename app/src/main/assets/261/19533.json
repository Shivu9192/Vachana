{
    "id": "9533", 
    "vachana": "<font>99<br/>ಪರಿಪೂರ್ಣಾಂಗ ಲಿಂಗ ಶಕ್ತಿ ಭಕ್ತಿ ಹಸ್ತ  ಮುಖ<br/>ಪದಾರ್ಥ ಪ್ರಸಾದವೆಂಬ<br/>ಅಷ್ಟವಿಧಸಕೀಲವೆ ಮೊದಲು,<br/>ಇನ್ನೂರಹದಿನಾರು ಸಕೀಲವೆ ಕಡೆಯಾದ<br/>ಸಮಸ್ತ ಸಕೀಲದ ವರ್ಮಾದಿವರ್ಮವರಿದು,<br/>ಸಚ್ಚಿದಾನಂದಸಾಗರವೆಂಬ ಗುರುಪಾದೋದಕಪ್ರಸಾದಿ,<br/>ಲಿಂಗಪಾದೋದಕಪ್ರಸಾದಿ, ಜಂಗಮಪಾದೋದಕಪ್ರಸಾದಿ,<br/>ಪರಿಪೂರ್ಣಪಾದೋದಕ ಪ್ರಸಾದಿ,<br/>ಚಿತ್ಕಲಾಪಾದೋದಕಪ್ರಸಾದಿಯೆಂಬ ಸ್ಥಲದ ವರ್ಮವರಿದು, ಬೆರಸಿ,<br/>ವಿನೋದಾರ್ಥದಿಂದ ಉಪಾಧಿಯಿಲ್ಲದೆ<br/>ನಿರುಪಾಧಿಶಿವಾರಣ್ಯಕ್ಕೆ ವಿರೋಧಿಸಿ,<br/>ಪರಿಣಾಮಿಸಬೇಕೆಂಬ ನಿಜಶಿವಯೋಗಿಶ್ವರರು,<br/>ಪಂಚಕಸಂಯುಕ್ತವಾದ ಫಲಂಗಳ ಕಂಡು,<br/>ಭಿಕ್ಷಾಂದೇಹಿಯಾಗಿ ತೆಗೆದುಕೊಂಡು,<br/>ಪರಿಣಾಮಜಲವಿದ್ದಲ್ಲಿಗೆ ಹೋಗಿ,<br/>ಅನಾದಿ ಶ್ರೀಗುರುಲಿಂಗಜಂಗಮಸ್ವರೂಪಧ್ಯಾನದಿಂದ,<br/>ಆ ಉದಕದ ಪೂರ್ವಾಶ್ರಯವ ಕಳೆದು, ಪರಮಾನಂದಜಲವೆಂದು,<br/>ನಿತ್ಯನಿತ್ಯವಾಚರಿಸುವ ಕರ್ಮೇಂದ್ರಿಗಳನ್ನು ಶುಚಿರ್ಭೂತವೆನಿಸಿ,<br/>ಕಟಿಸ್ಥಾನ ಕಂಠಸ್ಥಾನ ಮಂಡೆಸ್ಥಾನಗಳ ಪರಿಣಾಮಪರಿಯಂತರವಾಚರಿಸಿ,<br/>ನಾರಿಕೇಳ ಕೂಷ್ಮಾಂಡ  ಬಿಲ್ವಾದಿ ಮೃದ್ಭಾಂಡ ಕಡೆಯಾದ<br/>ಕರಂಡ ಕಪಾಲಗಳಲ್ಲಿ ತೀರ್ಥೋದಕ ಶೇಷೋದಕ<br/>ಚಿದಾನಂದೋದಕಗಳ ಪರಿಣಾಮಿಸಿ,<br/>ರಸಫಲಗಳಲ್ಲಿರುವ ಕಠಿಣ ಕಸವ ಕಳೆದುಳಿದು,<br/>ಪಕ್ವಮಾಡಿಟ್ಟು, ರಂಭಾದಿ ವಟಫಲ ಕಡೆಯಾದ<br/>ಪಲಾಶವಂತವಾದ ಪರ್ಣಾದಿಗಳಲ್ಲಿ<br/>ಅರ್ಪಿತವಾದನ್ನದ್ರವ್ಯ ಉದಕಂಗಳು<br/>ಸೂಸಲೀಯದಂತೆ ರಚಿಸಿ,<br/>ಸಂಬಂಧಾಚರಣೆಯ ಮಹಾಜ್ಞಾನಸೂತ್ರದಲ್ಲಿ<br/>ತನ್ನ ತಾನೆ ಪ್ರತಿ  ಯಾರೂ ಇಲ್ಲದೆ ಸಾವಧಾನದಿಂದ<br/>ಕ್ರಿಮಿಕೀಟಾದಿಗಳಿಗೆ ಶೇಷಪ್ರಸಾದೋದಕ<br/>ಪ್ರಸಾದಂಗಳು ಬೀಳಗೊಡದಂತೆ<br/>ಓರ್ವರಾಚರಿಸಿ ಲಿಂಗವೆ ಜಂಗಮವೆಂಬ<br/>ಸಚ್ಚಿದಾನಂದನ್ಯಾಯದಿಂದ ಪರಿಣಾಮಿಸುವುದೆ ಏಕಭಾಜನಭೋಜನಸ್ಥಲವು.<br/>ಇದೆ ಸಮಯಪ್ರಸಾದಿಯ ನ್ಯಾಯವು.<br/>ಇಂತಪ್ಪ ಶೇಷಪ್ರಸಾದ ಪಾದೋದಕ ಸೇವಿಸಿದ ಪರ್ಣಂಗಳ<br/>ಭೂನಿಕ್ಷೇಪವ ಮಾಡಿ, ಸುಯಿಧಾನಿಯಾಗಿರ್ಪುದೆ<br/>ಸತ್ಯಶರಣರ ಮಾರ್ಗವು.<br/>ಈ ಮಾರ್ಗವು ಉಭಯಗಣಾಧೀಶ್ವರರು ಆಚರಣೆಯನಾಚರಿಸಿ,<br/>ಅಚ್ಚಪ್ರಸಾದಸ್ಥಲದಿಂದ ಪಡಕೊಂಡು<br/>ಮುಗಿಯಬೇಕೆಂದಡು ಬಂದೀತು.<br/>ಇದು ಬಹುಸಾವಧಾನಿಗಳಾಚರಿಸುವ ನ್ಯಾಯವು.<br/>ಇದಕೇನು ಸಂಶಯವಿಲ್ಲವು ; ಪೂರ್ವಪುರಾತನೋಕ್ತವುಂಟು.<br/>ಪಾದಾರ್ಚನೆಮಾಡಿ ಪಡಕೊಂಡಾತನು<br/>ಪಾದವ ಪಾಲಿಸಿದಾತನು, ಏಕಭಾಜನಭೋಜನವುಂಟು.<br/>ಬಹುಗೋಪ್ಯದಲ್ಲಿ ಆಚರಿಸುವದು, ಇದು ಸಮರಸಜ್ಞಾನಿಗಳ ಮಾತು.<br/>ಭೌಕ್ತಿಕ ಅನ್ನುದಕಾದಿಗಳ ಗುರುವಿತ್ತ ಲಿಂಗಕ್ಕೆ ನೈವೇದ್ಯವ ಮಾಡಿ,<br/>ಲಿಂಗದ ಸೆಜ್ಜೆಯ ಧರಿಸಿ ಭೋಜೆಗಟ್ಟಿ ಭುಂಜಿಸುವರೆಲ್ಲ<br/>ಭಿನ್ನ ಭಾಜನಭೋಜನರೆನಿಸುವರು.<br/>ಇವರಿಗೆ ಸಹಸ್ರಜನ್ಮಕ್ಕೆ ಜ್ಞಾನೋದಯವಾಗುವದು.<br/>ಹಸ್ತಪ್ರಸಾದವಾದ ಶುದ್ಧದ್ರವ್ಯಗಳ ಭಕ್ತಗಣಾರಾಧ್ಯ<br/>ಶಿವಶರಣ ಜಂಗಮಕ್ಕೆ<br/>ಪ್ರೀತಿಪ್ರೇಮದಿಂದ ದಾಸೋಹಂಭಾವದೊಳ್<br/>ಸಾವಧಾನದಿಂದ ತನ್ನ ಕರಸ್ಥಲದಿಷ್ಟಲಿಂಗಮೂರ್ತಿಯ<br/>ಅವರ ಕಂಗಳಾಗ್ರದಲ್ಲರಿದು ಲಿಂಗವ ಕೊಡುವಾತ<br/>ಲಿಂಗವ ಕೊಂಬುವಾತನೆಂಬ ನಿಜನೈಷ್ಠೆಪರನಾಗಿ,<br/>ಸರ್ವಾಂಗಲಿಂಗಸಂಬಂಧದೊಳ್ ಪರಿಪೂರ್ಣ ಭೋಜೆಗಟ್ಟಿ<br/>ನೀಡಿ ಮಾಡಿ ಸಂತೋಷವೆಂಬ ಪರಮಾನಂದ ಶೇಷೋದಕದಲ್ಲಿ<br/>ಸಂತೃಪ್ತರಾಗಿರ್ಪುದೆ ಪ್ರಸಾದಭೋಜನವೆನಿಸುವದು.<br/>ಅಲ್ಲಿಂದ ಆ ಭಕ್ತಗಣಾರಾಧ್ಯ ಶಿವಶರಣಜಂಗಮೂರ್ತಿಗಳೊಕ್ಕುಮಿಕ್ಕ<br/>ಶೇಷೋದಕಪ್ರಸಾದಮಂ, ಕರ  ಮನ ಭಾವದ ಕೊನೆಮೊನೆಯೊಳಗಿಪ್ಪ<br/>ಚಿಜ್ಜೊ ್ಯೀತಿಪ್ರಣಮಲಿಂಗಂಗಳೊಡನೊಡನೆ<br/>ಸದ್ರೂಪು ಚಿದ್ರೂಪು ಆನಂದರೂಪು ರುಚಿತೃಪ್ತಿಗಳ<br/>ಪರಿಣಾಮಿಸುವುದೆ ಸಹಭೋಜನವೆನಿಸಿರ್ಪುದು.<br/>ಈ ತ್ರಿವಿಧವರಿದು ಮರೆಯದಿರ್ದು ತನ್ನ ತಾನರಿದು<br/>ಘನಗಂಭೀರರಿಗೆ ಎತ್ತಿದ ಲೀಲೆ ಪರಿಣಾಮ<br/>ಪರಿಪೂರ್ಣಜ್ಞಾನದ ಬೆಳಗುದೋರಿ<br/>ಬಯಲೊಳಗೆ ಮಹಾಬಯಲಪ್ಪುದು ಕಾಣಾನಿರವಯಪ್ರಭು ಮಹಾಂತ ಸಿದ್ಧಮಲ್ಲಿಕಾರ್ಜುನಲಿಂಗೇಶ್ವರ.</font>"
}