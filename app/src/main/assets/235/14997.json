{
    "id": "14997", 
    "vachana": "ಧೂಳಿಪಾವುಡ, ಸರ್ವಾಂಗಪಾವುಡ,\nಸಮಯಾಚಾರ, ಸಹಭೋಜನವೆಂಬ\nಶೀಲವಂತರು ನೀವು ಕೇಳಿರೊ.\nಗಾಳಿಗೂಳಿತನವ ಬಿಟ್ಟುದೆ ಧೂಳಿಪಾವುಡ.\nಸರ್ವ ಗರ್ವವನಳಿದು ನಿಗರ್ವವಾದುದೆ ಸರ್ವಾಂಗಪಾವುಡ.\nಸಮತೆ ಸೈರಣೆ ಉಳ್ಳುದೆ ಸಮಯಾಚಾರ.\nಶರಣಸತಿ ಲಿಂಗಪತಿಯಾದುದೆ ಸಹಭೋಜನ.\nಇಂತಲ್ಲದೆ ಸಂತೆಯ ಸೂಳೆಯಂತೆ\nಬಂದವರ \n  \n  ಮುನ್ನಿನಂತೆ ಇರುವ\nಭ್ರಾಂತು ಭ್ರಮಿತ ವ್ರತಿ ಗಿತಿಗಳಿಗೆ ಶೀಲವೆಲ್ಲಿಯದೊ ? ಇಲ್ಲ,\nಅಖಂಡ ಪರಿಪೂರ್ಣ ಘನಲಿಂಗಗುರು ಚೆನ್ನಬಸವೇಶ್ವರಶಿವಸಾಕ್ಷಿಯಾಗಿ. \n"
}