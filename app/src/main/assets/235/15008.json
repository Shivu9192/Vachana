{
    "id": "15008", 
    "vachana": "ಪಾದೋದಕ ಪ್ರಸಾದವ ಕೊಂಡು ಪ್ರಪಂಚವ ಮಾಡುವ\nಪರಸತಿಯರ ಸಂಗವ ಮಾಡುವ ಪಂಚಮಹಾಪಾತಕರು\nನೀವು ಕೇಳಿರೊ.\nಪಂಚಮಹಾಪಾತಕವ ಬಿಟ್ಟದ್ದೇ ಪಾದೋದಕ.\nಅಲ್ಲದಿದ್ದಡೆ ಮುಂದೆ ನಿಮ್ಮ ಬಾಧಿಸುವದಕ್ಕೆ ಕಾದಸೀಸ.\nಪ್ರಸಾದವೆ ಮುಂದೆ ನಿಮ್ಮ ಪೆÇರೆವುದಕ್ಕೆ ಪರುಷ.\nಪ್ರಪಂಚ ಮುಂದೆ ನಿಮ್ಮ ಪಾಕುಳಕ್ಕೆ ಹಾಕುವುದು.\nಪರಸ್ತ್ರೀಯರ ಸಂಗವೆ ಮುಂದೆ ನಿಮಗೆ ಉರಿಗಿಚ್ಚು, ಇರಿವ ಸುರಗಿ.\nಇಂತಿವ ಬಿಟ್ಟು ಭಕ್ತ ವಿರಕ್ತನಾಗಿ\nಗುರು ಲಿಂಗ \n  ಪಾದೋದಕ ಪ್ರಸಾದವ ನಂಬಿದರೆ\nಪರಶಿವ ನಮಗೊಲಿವ ಕಾಣಾ\nಅಖಂಡ ಪರಿಪೂರ್ಣ ಘನಲಿಂಗಗುರು ಚೆನ್ನಬಸವೇಶ್ವರಶಿವಸಾಕ್ಷಿಯಾಗಿ.\n"
}