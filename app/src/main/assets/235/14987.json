{
    "id": "14987", 
    "vachana": "<font>556<br/>ಮಲದ ಕುಳಿವೊಂದು ಮುಖ.<br/>ಜಲದ ಕುಳಿವೊಂದು ಮುಖ.<br/>ರಕ್ತದ ಕುಳಿವೊಂದು ಮುಖ.<br/>ಕೀವು ಕ್ರಿಮಿ ಕೀಟಕ  ಜಂತು ತುಂಬಿಪ್ಪ ಕುಳಿವೊಂದು ಮುಖ.<br/>ವಾತ ಪಿತ್ತ ಶ್ಲೇಷ್ಮ  ಸಂಯೋಗದಲ್ಲಿ<br/>ಸರ್ವದೋಕುಳಿ ಮುಖವಾಗಿದೆ ನೋಡಾ.<br/>ಕಿವಿಯಲ್ಲಿ ಕುಗ್ಗಿ, ಕಣ್ಣಿನಲ್ಲಿ ಜುರಿ,<br/>ಮೂಗಿನಲ್ಲಿ ಸಿಂಬಳ, ಹಲ್ಲಿನಲ್ಲಿ ಕಿಣಿ,<br/>ಉರದಲ್ಲಿ ಮಾಂಸದ ಗ್ರಂಥಿ, ಅಮೇಧ್ಯದ ಹುತ್ತ,<br/>ಒಳಗೆ ಕರುಳ ಚಪ್ಪಳಿಗೆ<br/>ಹೊರಗೆ ಚರ್ಮದ ಹೊದಿಕೆ.<br/>ಈ ಹೆಣ್ಣು ರೂಪಿನ ಬಣ್ಣದ ಕಾಯವ ಕಂಡು<br/>ಕಣ್ಣನಟ್ಟು ಮನಮುಟ್ಟಿ ಮರುಳಾದರಣ್ಣಗಳು.<br/>ಮುಕ್ಕಣ್ಣ ನಿಮ್ಮನರಿಯದೆ ಬಣ್ಣದ ಹಿರಿಯರು<br/>ಭಕ್ತರು ಭ್ರಮೆಗೊಂಡರೆ<br/>ನಾನು ನೋಡಿ ಹೇಸಿ ನಾಚಿ ಕಡೆಗೆ ತೊಲಗಿದೆನಯ್ಯ<br/>ಅಖಂಡ ಪರಿಪೂರ್ಣ ಘನಲಿಂಗಗುರು ಚೆನ್ನಬಸವೇಶ್ವರಶಿವಸಾಕ್ಷಿಯಾಗಿ.</font>"
}