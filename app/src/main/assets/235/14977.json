{
    "id": "14977", 
    "vachana": "ಅಂದಿನಕಾಲದ ಹನುಮ ಲಂಕೆಯ ಹಾರಿದನೆಂದು\nಇಂದಿನಕಾಲದ \n  ಕಟ್ಟೆಯ ಹಾರುವಂತೆ,\nಅರಸುವೆಣ್ಣು ಉಪ್ಪರಿಗೆಯನೇರಿದಳೆಂದು\nತೊತ್ತು ತಿಪ್ಪೆಯನೇರುವಂತೆ,\nಕೊಮಾರ ಕುದುರೆಯನೇರಿದನೆಂದು\nಕೋಡಗ ಕುನ್ನಿಯನೇರುವಂತೆ,\nಆನೆ ಮದಸೊಕ್ಕಿ ಸೋಮಬೀದಿಯ ಸೂರೆಮಾಡಿತೆಂದು\nಆಡು ಮದಸೊಕ್ಕಿ ಬೇಡಗೇರಿಯ ಹೊಕ್ಕು ಕೊರಳ ಮುರಿಸಿಕೊಂಬಂತೆ,\nಉರದಮೇಲಣ ಗಂಡನ ಬಿಟ್ಟು\nಪರವೂರ ಮಿಂಡನ ಕೊಂಡಾಡುವ ಮಿಂಡಿನಾರಿಯಂತೆ\nಕಂಡಕಂಡುದ ಪೂಜಿಸುವ ಭಂಡಮುಂಡೆ\nಮೂಕೊರೆಯರ ಮುಖವ ನೋಡಲಾಗದು\nಅಖಂಡ ಪರಿಪೂರ್ಣ ಘನಲಿಂಗಗುರು ಚೆನ್ನಬಸವೇಶ್ವರಶಿವಸಾಕ್ಷಿಯಾಗಿ.\n"
}