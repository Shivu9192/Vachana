{
    "id": "14977", 
    "vachana": "<font>546<br/>ಅಂದಿನಕಾಲದ ಹನುಮ ಲಂಕೆಯ ಹಾರಿದನೆಂದು<br/>ಇಂದಿನಕಾಲದ ಕಪಿ  ಕಟ್ಟೆಯ ಹಾರುವಂತೆ,<br/>ಅರಸುವೆಣ್ಣು ಉಪ್ಪರಿಗೆಯನೇರಿದಳೆಂದು<br/>ತೊತ್ತು ತಿಪ್ಪೆಯನೇರುವಂತೆ,<br/>ಕೊಮಾರ ಕುದುರೆಯನೇರಿದನೆಂದು<br/>ಕೋಡಗ ಕುನ್ನಿಯನೇರುವಂತೆ,<br/>ಆನೆ ಮದಸೊಕ್ಕಿ ಸೋಮಬೀದಿಯ ಸೂರೆಮಾಡಿತೆಂದು<br/>ಆಡು ಮದಸೊಕ್ಕಿ ಬೇಡಗೇರಿಯ ಹೊಕ್ಕು ಕೊರಳ ಮುರಿಸಿಕೊಂಬಂತೆ,<br/>ಉರದಮೇಲಣ ಗಂಡನ ಬಿಟ್ಟು<br/>ಪರವೂರ ಮಿಂಡನ ಕೊಂಡಾಡುವ ಮಿಂಡಿನಾರಿಯಂತೆ<br/>ಕಂಡಕಂಡುದ ಪೂಜಿಸುವ ಭಂಡಮುಂಡೆ<br/>ಮೂಕೊರೆಯರ ಮುಖವ ನೋಡಲಾಗದು<br/>ಅಖಂಡ ಪರಿಪೂರ್ಣ ಘನಲಿಂಗಗುರು ಚೆನ್ನಬಸವೇಶ್ವರಶಿವಸಾಕ್ಷಿಯಾಗಿ.</font>"
}