{
    "id": "/14998", 
    "vachana": "ಹಡಪ ಚಾಮರ \n  ರಜಬೋವರಿಗೆ\nಧೂಪ ವಚನ ಕನ್ನಡಿ ಗುಂಡಿನಕಾಯಕವೆಂಬ\nಮಂದಚಾರಿಗಳು ನೀವು ಕೇಳಿರೊ.\nಒಡಲಾಸೆಯಳಿದುದೆ ಹಡಪದಕಾಯಕ.\nಚಂಚು ವಂಚನೆಯ ಬಿಟ್ಟುದೆ ಚಾಮರದಕಾಯಕ.\nಪರವನಿತೆಯರ ಆಸೆಯಳಿದುದೆ ಸುರಗಿಯಕಾಯಕ.\nಋಣ ರುಜೆಯಿಲ್ಲದುದೆ ರಜಬೋವರಿಗೆಕಾಯಕ.\nದುಸ್ಸಂಗ ದುಸ್ವಪ್ನ ದುರ್ವಾಸನೆಯಳಿದುದೆ ಧೂಪದಕಾಯಕ.\nರಚ್ಚೆ ರಚನೆಯಳಿದುದೆ ವಚನಕಾಯಕ.\nಪರವಧುವ ನೋಡದಿಪ್ಪುದೆ ಕನ್ನಡಿಯಕಾಯಕ.\nತೊಂಡು \n  ಮುಂಡು ಮುರುಹು \n  ಬೂತು\nದಿಂಡೆಯತನ ಕೊಂಡೆಯವಳಿದುದೆ ಗುಂಡಿಗೆಯಕಾಯಕ.\nಇಂತಲ್ಲದೆ ಕಂಡಕಂಡವರ ಕೊಂಡಾಡದೆ ಇದ್ದರೆ\nಬಂಡುಗೆಲವ ಮಂಡ \n  \n  ಬಹುಕಳ್ಳರಿಗೆ\nಕಾಯಕ ಸಲ್ಲದು.\nಭಕ್ತಿ ಮುಕ್ತಿಯಿಲ್ಲ ಕಾಣಾ\nಅಖಂಡ ಪರಿಪೂರ್ಣ ಘನಲಿಂಗಗುರು ಚೆನ್ನಬಸವೇಶ್ವರಶಿವಸಾಕ್ಷಿಯಾಗಿ.\n"
}