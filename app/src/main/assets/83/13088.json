{
    "id": "13088", 
    "vachana": "ಅಂಗವೆಂಬ ವಾಕುಳದ ಕುಂಭದಲ್ಲಿ\nತೋರಿ ಅಡಗುವ \n  ಜಲವ ತುಂಬಿದಂತೆ.\nಚಿತ್ತ ಸಾಳಿವನವೆಂಬ \n  ತೊಳೆಯದೆ, ಥಳಿಸದೆ,\nಕುಂಭದೊಳಗೆ ಹಾಕಿ ವಾಯುವಿನ ದೂಮ್ರದಿಂದ ಬೇಯಿಸಿ\nಅದು ಬೆಂದುದಿಲ್ಲ.\nಅದು ಮೂರು ಗುಂಡಿನ ಗುಣದಿಂದ\nಗುಂಡಿನ ಚಂದ ತುಂಬಿಹ ಮಡಕೆಯಂತೆ.\nಮತ್ತೊಂದರ \n  ತಿರುಗುವ ಚಕ್ರದಗೊಂದಣದಂದದ\nದ್ವಂದ್ವವ,\nಹಿಂಗಿ ನಿಂದ ಕುಂದಿನಿರವು, ಕೂರಲಗಿನ ಬಾಯ ಧಾರೆಯಂತೆ\nಉಭಯವ ಕೂಡಿಕೊಂಡು ನಿಂದ ಗುಂಡು.\nಇದು ಬೇಯದು, ಮಡಕೆಯನೊಡೆ, ಜಲವ ತಡಹು,\nತಂಡುಲವ ಚೆಲ್ಲು, ಮಾರುತನ ಬೆಂಕಿಯ ಕೆಡಿಸು,\nಓಗರದೂಟದ ಬಿಡು, ಭವಸಾಗರದ ಸಾಧನೆಯನೆ ಗೈ,\nಕಾಹುರದ ಕಮ್ಮಟವ ಪರರುವ ಬೋಧಿಸುವ ರಸನವ ಕೀಳು,\nಕಿತ್ತ ಮತ್ತೆ ಇನ್ನರಿ. ಸಕಲೇಂದ್ರಿಯದ ಹುತ್ತದ ಹಾವ ಹಾಡಿ.\nಮೊತ್ತದ ಮನೆ ವಿಕಾರದ ಚಿತ್ತದ ಹುಲಿಯ ಮುರಿ.\nಭಕ್ತಿಗೆ ಸಹ ಕರ್ತುವ ಚಿತ್ತದಲ್ಲಿ ಅಚ್ಚೊತ್ತಿದಂತಿರು.\nಸಚ್ಚಿದಾನಂದ ಹೃದಯಪೂರಿತನಾಗಿ ಬೆಚ್ಚಂತಿರು.\nವಿರಳವಿಲ್ಲದೆ ಅವಿರಳನಾಗಿ ಎನಗೊಂದು ತೊಡುಗೆಯಿಲ್ಲ,\nನಿನ್ನಡಿಯಲ್ಲಿ ಅಡಗಿದೆನಾಗಿ\nನಿನ್ನ ಒಡಗೂಡುವ ಕಡೆಯಾವುದು?\nಎನ್ನ ಕಾಯಕದ ಬಿಡುವಾವುದು?\nಅಂದಾಡಿದ ಮಾತಿನ ಕಡಿವೆಂಗೆ ಬಂದ ಮೊಡತದ\nನಗೆಯ ಕಾಯಕ ಸಂದಿತ್ತು.\nನಿನ್ನಯ ಕೂಪಳ ಬಯಲಾಗಿ ಅಜಾತನೆ ಸಲಹು,ಆತುರವೈರಿ ಮಾರೇಶ್ವರಾ.\n"
}