{
    "id": "13088", 
    "vachana": "<font>1165<br/>ಅಂಗವೆಂಬ ವಾಕುಳದ ಕುಂಭದಲ್ಲಿ<br/>ತೋರಿ ಅಡಗುವ ಮರೀಚಿಕಾ  ಜಲವ ತುಂಬಿದಂತೆ.<br/>ಚಿತ್ತ ಸಾಳಿವನವೆಂಬ ತಂಡುಲ  ತೊಳೆಯದೆ, ಥಳಿಸದೆ,<br/>ಕುಂಭದೊಳಗೆ ಹಾಕಿ ವಾಯುವಿನ ದೂಮ್ರದಿಂದ ಬೇಯಿಸಿ<br/>ಅದು ಬೆಂದುದಿಲ್ಲ.<br/>ಅದು ಮೂರು ಗುಂಡಿನ ಗುಣದಿಂದ<br/>ಗುಂಡಿನ ಚಂದ ತುಂಬಿಹ ಮಡಕೆಯಂತೆ.<br/>ಮತ್ತೊಂದರ ಇರವು  ತಿರುಗುವ ಚಕ್ರದಗೊಂದಣದಂದದ<br/>ದ್ವಂದ್ವವ,<br/>ಹಿಂಗಿ ನಿಂದ ಕುಂದಿನಿರವು, ಕೂರಲಗಿನ ಬಾಯ ಧಾರೆಯಂತೆ<br/>ಉಭಯವ ಕೂಡಿಕೊಂಡು ನಿಂದ ಗುಂಡು.<br/>ಇದು ಬೇಯದು, ಮಡಕೆಯನೊಡೆ, ಜಲವ ತಡಹು,<br/>ತಂಡುಲವ ಚೆಲ್ಲು, ಮಾರುತನ ಬೆಂಕಿಯ ಕೆಡಿಸು,<br/>ಓಗರದೂಟದ ಬಿಡು, ಭವಸಾಗರದ ಸಾಧನೆಯನೆ ಗೈ,<br/>ಕಾಹುರದ ಕಮ್ಮಟವ ಪರರುವ ಬೋಧಿಸುವ ರಸನವ ಕೀಳು,<br/>ಕಿತ್ತ ಮತ್ತೆ ಇನ್ನರಿ. ಸಕಲೇಂದ್ರಿಯದ ಹುತ್ತದ ಹಾವ ಹಾಡಿ.<br/>ಮೊತ್ತದ ಮನೆ ವಿಕಾರದ ಚಿತ್ತದ ಹುಲಿಯ ಮುರಿ.<br/>ಭಕ್ತಿಗೆ ಸಹ ಕರ್ತುವ ಚಿತ್ತದಲ್ಲಿ ಅಚ್ಚೊತ್ತಿದಂತಿರು.<br/>ಸಚ್ಚಿದಾನಂದ ಹೃದಯಪೂರಿತನಾಗಿ ಬೆಚ್ಚಂತಿರು.<br/>ವಿರಳವಿಲ್ಲದೆ ಅವಿರಳನಾಗಿ ಎನಗೊಂದು ತೊಡುಗೆಯಿಲ್ಲ,<br/>ನಿನ್ನಡಿಯಲ್ಲಿ ಅಡಗಿದೆನಾಗಿ<br/>ನಿನ್ನ ಒಡಗೂಡುವ ಕಡೆಯಾವುದು?<br/>ಎನ್ನ ಕಾಯಕದ ಬಿಡುವಾವುದು?<br/>ಅಂದಾಡಿದ ಮಾತಿನ ಕಡಿವೆಂಗೆ ಬಂದ ಮೊಡತದ<br/>ನಗೆಯ ಕಾಯಕ ಸಂದಿತ್ತು.<br/>ನಿನ್ನಯ ಕೂಪಳ ಬಯಲಾಗಿ ಅಜಾತನೆ ಸಲಹು,ಆತುರವೈರಿ ಮಾರೇಶ್ವರಾ.</font>"
}