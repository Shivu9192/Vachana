{
    "id": "13118", 
    "vachana": "ಕಾಳಕೂಟವ ಕೊಡುವರೆಲ್ಲರು,\nಕೊಂಬವನಾರನೂ ಕಾಣೆ.\nಮಲತ್ರಯವ ಬಿಡೆಂದು ಹೇಳುವರೆಲ್ಲರನೂ ಕಂಡೆ.\nತಾ ತೊಲಗಿ ಹೆರೆಹಿಂಗಿ ಛೀ ಮುಟ್ಟದಿರೆಂಬಿವರನಾರನೂ ಕಾಣೆ.\nಸಕಲೇಂದ್ರಿಯದಲ್ಲಿ \n  ಬಿಟ್ಟರೆಂದು ಹೇಳುವರ ಮಾತಿನ\nದೃಷ್ಟವ ಕಂಡೆ.\nಚಿತ್ತ ವಸ್ತುವಿನಲ್ಲಿ \n  ಕೂಡಿಹರ ಸ್ವಪ್ನದಲ್ಲಿ ಕಾಣೆ.\nವಾಗದ್ವೈತದ ಭಾವಿಗಳ ಸಾಕುಬೇಕಾದಷ್ಟು ಕಂಡೆ,\nಸ್ವಯಾದ್ವೈತ ಸಂಪನ್ನರ ನಾ ಬಂದಂದಿಂದ ಎಂದೂ ಕಾಣೆ.\nಅದು ಎನ್ನ ಇರವೋ? ಪಾಪಿಯ ಕಣ್ಣಿಗೆ ಪರುಷಪಾಷಾಣದಂತೆ!\nಎನ್ನ ಭಾವದ ಮಾಯೆ ಎನ್ನಲ್ಲಿ ನೀ ಕಾಣಿಸಿಕೊಳ್ಳದಿರವೊ.\nಇಂತೀ ಉಭಯದ ಚೆನ್ನಾಗಿ ಪೇಳು,ಆತುರವೈರಿ ಮಾರೇಶ್ವರಾ.\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}