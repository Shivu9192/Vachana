{
    "id": "4434", 
    "vachana": "<font>3<br/>ವಾರಿಧಿಯೊಳಗಣ ವಾರಿಕಲ್ಲ ಕಡಿದು<br/>ತೊಲೆ ಕಂಬವ ಮಾಡಿ ಮನೆಯ ಕಟ್ಟಿಕೊಂಡು<br/>ಒಕ್ಕಲಿರಬಹುದೆ ಅಯ್ಯಾ ?<br/>ಅಗ್ನಿಯೊಳಗಿಪ್ಪ ಕರ್ಪುರವ ಕರಡಿಗೆಯ ಮಾಡಿ<br/>ಪರಿಮಳವ ತುಂಬಿ, ಅನುಲೇಪನಮಾಡಿ<br/>ಸುಖಿಸಬಹುದೆ ಅಯ್ಯಾ ?<br/>ವಾಯುವಿನೊಳಗಣ ಪರಿಮಳವ ಹಿಡಿದು<br/>ದಂಡೆಯ ಕಟ್ಟಿ ಮಂಡೆಯೊಳಗೆ<br/>ಮುಡಿಯಬಹುದೆ ಅಯ್ಯಾ ?<br/>ಬಯಲ ಮರೀಚಿಕಾಜಲವ ಕೊಡನಲ್ಲಿ ತುಂಬಿ<br/>ಹೊತ್ತು ತಂದು ಅಡಿಗೆಯ ಮಾಡಿಕೊಂಡು<br/>ಉಣಬಹುದೆ ಅಯ್ಯಾ ?<br/>ನಿಮ್ಮ ನೆರೆಯರಿದು ನೆರೆದು ಪರವಶನಾಗಿ<br/>ತನ್ನ ಮರೆದ ಪರಶಿವಯೋಗಿಗೆ<br/>ಮರಳಿ ಪರಿಭವಂಗಳುಂಟೆಪರಮಗುರು ಶಾಂತಮಲ್ಲಿಕಾರ್ಜುನಾ ?</font>"
}