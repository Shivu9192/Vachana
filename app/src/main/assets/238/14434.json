{
    "id": "14434", 
    "vachana": "ವಾರಿಧಿಯೊಳಗಣ ವಾರಿಕಲ್ಲ ಕಡಿದು\nತೊಲೆ ಕಂಬವ ಮಾಡಿ ಮನೆಯ ಕಟ್ಟಿಕೊಂಡು\nಒಕ್ಕಲಿರಬಹುದೆ ಅಯ್ಯಾ ?\nಅಗ್ನಿಯೊಳಗಿಪ್ಪ ಕರ್ಪುರವ ಕರಡಿಗೆಯ ಮಾಡಿ\nಪರಿಮಳವ ತುಂಬಿ, ಅನುಲೇಪನಮಾಡಿ\nಸುಖಿಸಬಹುದೆ ಅಯ್ಯಾ ?\nವಾಯುವಿನೊಳಗಣ ಪರಿಮಳವ ಹಿಡಿದು\nದಂಡೆಯ ಕಟ್ಟಿ ಮಂಡೆಯೊಳಗೆ\nಮುಡಿಯಬಹುದೆ ಅಯ್ಯಾ ?\nಬಯಲ ಮರೀಚಿಕಾಜಲವ ಕೊಡನಲ್ಲಿ ತುಂಬಿ\nಹೊತ್ತು ತಂದು ಅಡಿಗೆಯ ಮಾಡಿಕೊಂಡು\nಉಣಬಹುದೆ ಅಯ್ಯಾ ?\nನಿಮ್ಮ ನೆರೆಯರಿದು ನೆರೆದು ಪರವಶನಾಗಿ\nತನ್ನ ಮರೆದ ಪರಶಿವಯೋಗಿಗೆ\nಮರಳಿ ಪರಿಭವಂಗಳುಂಟೆಪರಮಗುರು ಶಾಂತಮಲ್ಲಿಕಾರ್ಜುನಾ ?\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n\n\t\t\t\n"
}