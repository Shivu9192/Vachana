{
    "id": "10112", 
    "vachana": "ಅಯ್ಯಾ, ಅನಾದಿ ಭಕ್ತ ಜಂಗಮದ ವಿವರವೆಂತೆಂದಡೆ:\nಭಕ್ತನಂಗಮನಪ್ರಾಣಂಗಳೆಲ್ಲ ಭಸ್ಮ ಘಂಟಿಕೆಯಂತೆ!\nಜಂಗಮದಂಗ ಮನಪ್ರಾಣಂಗಳೆಲ್ಲ ರುದ್ರಾಕ್ಷಿಯಮಣಿಯಂತೆ!\nಭಕ್ತನಂಗತ್ರಯಂಗಳು ಪಂಚಲೋಹದಂತೆ!\nಜಂಗಮದಂಗತ್ರಯಂಗಳು ಮೃತ್ತಿಕಾಭಾಂಡದಂತೆ!\nಭಕ್ತನಂಗತ್ತಯಂಗಳು ಬಂಗಾರದಂತೆ!\nಜಂಗಮದಂಗತ್ರಯಂಗಳು ಮೌಕ್ತಿಕದಂತೆ!\nಭಕ್ತನಂಗತ್ರಯಂಗಳಲ್ಲಿ ನಡೆನುಡಿ ತಪ್ಪಿದಡೆ\nಪ್ರಾಯಶ್ಚಿತ್ತವುಂಟಲ್ಲದೆ\nಜಂಗಮದಂಗತ್ರಯಂಗಳಲ್ಲಿ ನಡೆನುಡಿ ತಪ್ಪಿದಡೆ\nಪ್ರಾಣವೆ ಪ್ರಾಯಶ್ಚಿತ್ತವಲ್ಲದೆ \n  ಆಚಾರಕ್ಕೆ\nಯೋಗ್ಯವಲ್ಲ ಕಾಣಾ!ಚಿಕ್ಕಯ್ಯಪ್ರಿಯ ಸಿದ್ಧಲಿಂಗ ಇಲ್ಲ ಇಲ್ಲ ಎಂದೆ!\n"
}