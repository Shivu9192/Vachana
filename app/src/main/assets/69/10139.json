{
    "id": "10139", 
    "vachana": "<font>437<br/>ಎಲೆ ನಾಥಾ, ಎಲೆ ನಾಥಾ,<br/>ಅಂಗದಾಶ್ರಯವ ಮಾಡಿಕೊಂಡೆಯಲ್ಲಾ,<br/>ಯಂತ್ರವಾಹಕ ಸಂಚನಾದೆಯಲ್ಲಾ.<br/>ನಿನ್ನ ಸಂಚವ ಹರಿಬ್ರಹ್ಮಾದಿಗಳರಿಯರು,<br/>ದಾನವ ಮಾನವರರಿಯರು, ಸಮಸ್ತ ಮೂರ್ತಿಗಳರಿಯರು,<br/>ಸುಭಾಷಿತರು ಶಿವನಾಮಿಗಳರಿಯರು,<br/>ಅಷ್ಟವಿಧಾರ್ಚಕರರಿಯರು, ವೇಷಭಾಷಿತರರಿಯರು,<br/>ಸುಳುಹು ನಿಂದವರರಿಯರು,<br/>ಜಡೆಯ ಮುಡಿಯ ಬೋಳರರಿಯರು,<br/>ಆರ ತೊಟ್ಟವನೆ ಮೂರ ಸುಟ್ಟವನೆ ನಾಕನೆಂದವನೆ<br/>ಎಂಟು, ಐದು, ಹತ್ತರಲ್ಲಿ ನಿತ್ಯನಾದೆಯಲ್ಲಾ!<br/>ಶತಪತ್ರ ಪದದಲ್ಲಿ ನಿವಾಸಿಯಾದೆಯಲ್ಲಾ!<br/>ಎನ್ನ ನಿನ್ನೆಡೆಗೆ ಏನೂ ಭೇದವಿಲ್ಲ ಸಲಿಸ,ಚಿಕ್ಕಯ್ಯಪ್ರಿಯ ಸಿದ್ಧಲಿಂಗ ಇಲ್ಲ ಇಲ್ಲ.</font>"
}