{
    "id": "11933", 
    "vachana": "ಸಂಸಾರವೆಂಬ ಸಾಗರವ ದಾಂಟುವಡೆ,\nಅರಿವೆಂಬ ಹರುಗೋಲನಿಕ್ಕಿ e್ಞನವೆಂಬ ಅಂಬಿಗ\nಹರುಗೋಲದಲ್ಲಿ ಕುಳ್ಳಿರ್ದು,\nಸುe್ಞನವೆಂಬ ಘಾತದ ಗಳೆಯ ಪಿಡಿದು,\nನಾನೀ ಹೊಳೆಯ ಕಂಡು, ಅಂಬಿಗನು ಕೇಳಿದಡೆ,\nನಾನು ಹಾಸಿಕೊಟ್ಟೆಹೆನೆಂದನು.\nನಾನು ನಿನ್ನ ನಂಬಿ ಹರುಗೋಲನೇರಿದೆನು ಕಾಣಾ, ಅಂಬಿಗರಣ್ಣಾಯೆಂದು\nನಾನು ಹರುಗೋಲದಲ್ಲಿ ಕುಳ್ಳಿರ್ದು ಹೊಳೆಯೊಳಗೆ ಹೋಗಲಿಕೆ,\nಕಾಮವೆಂಬ \n  ಅಡ್ಡಬಿದ್ದಿತ್ತು.\nಕ್ರೋಧವೆಂಬ ಸುಳುಹಿನೊಳಗೆ\nಅಹಂಕಾರವೆಂಬ ಮೀನು ಬಂದು ನಿಂದಿತ್ತು.\nಮಾಯೆಯೆಂಬ ಮೊಸಳೆ ಬಂದು ಬಾಯಬಿಡುತ್ತಿದ್ದಿತ್ತು.\nಮೋಹವೆಂಬ ನೊರೆತೆರೆಗಳು ಹೆಚ್ಚಿ ಬರುತ್ತಿದ್ದಿತ್ತು.\nಲೋಭವೆಂಬ ಕಾಳ್ಗಡಲು ಎಳೆದೊಯ್ವುತ್ತಿದ್ದಿತ್ತು.\nಮರವೆಂಬ \n  ನೂಕುತ್ತಲಿದ್ದಿತ್ತು.\nಮತ್ಸರವೆಂಬ ಗಾಳಿ ತಲೆಕೆಳಗು ಮಾಡುತ್ತಿದ್ದಿತ್ತು.\nಇವೆಲ್ಲವನೂ ಪರಿಹರಿಸಿ,\nಎನ್ನ ಹೊಳೆಯ ದಾಂಟಿಸಿದನು ಅಂಬಿಗರಣ್ಣನು.\nಈ ಹೊಳೆಯ ದಾಂಟಿಸಿದ ಕೂಲಿಯ ನನ್ನ ಬೇಡಿದಡೆ,\nಕೂಲಿಯ ಕೊಡುವಡೇನೂ ಇಲ್ಲೆಂದಡೆ,\nಕೈಸೆರೆಯಾಗಿ ಎನ್ನನೆಳದೊಯ್ದನಯ್ಯಾ.\nಅರುವೆಯ \n  ಕೂಲಿಗೆ ತನ್ನ ಕರುವ ಕಾಯಿಸಿಕೊಂಡನಯ್ಯಾ.\nಅರಿಯದೆ ಹರುಗೋಲವ ನೆರೆತೊರೆಯ ದಾಂಟಿಸಿದ ಕೂಲಿಗೆ\nಕರುವ ಕಾಯಿದೆನು ಕಾಣಾ,\nಶುದ್ಧ ಸಿದ್ಧ ಪ್ರಸಿದ್ಧ \n  ಪ್ರಭುವೆ ಶಾಂತಚೆನ್ನಮಲ್ಲಿಕಾರ್ಜುನದೇವಯ್ಯಾ,ನಿಮ್ಮ ಧರ್ಮ ನಿಮ್ಮ ಧರ್ಮ ನಿಮ್ಮ ಧರ್ಮ. \n"
}