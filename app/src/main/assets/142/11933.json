{
    "id": "1933", 
    "vachana": "<font>1121<br/>ಸಂಸಾರವೆಂಬ ಸಾಗರವ ದಾಂಟುವಡೆ,<br/>ಅರಿವೆಂಬ ಹರುಗೋಲನಿಕ್ಕಿ e್ಞನವೆಂಬ ಅಂಬಿಗ<br/>ಹರುಗೋಲದಲ್ಲಿ ಕುಳ್ಳಿರ್ದು,<br/>ಸುe್ಞನವೆಂಬ ಘಾತದ ಗಳೆಯ ಪಿಡಿದು,<br/>ನಾನೀ ಹೊಳೆಯ ಕಂಡು, ಅಂಬಿಗನು ಕೇಳಿದಡೆ,<br/>ನಾನು ಹಾಸಿಕೊಟ್ಟೆಹೆನೆಂದನು.<br/>ನಾನು ನಿನ್ನ ನಂಬಿ ಹರುಗೋಲನೇರಿದೆನು ಕಾಣಾ, ಅಂಬಿಗರಣ್ಣಾಯೆಂದು<br/>ನಾನು ಹರುಗೋಲದಲ್ಲಿ ಕುಳ್ಳಿರ್ದು ಹೊಳೆಯೊಳಗೆ ಹೋಗಲಿಕೆ,<br/>ಕಾಮವೆಂಬ ಕೊರಡು  ಅಡ್ಡಬಿದ್ದಿತ್ತು.<br/>ಕ್ರೋಧವೆಂಬ ಸುಳುಹಿನೊಳಗೆ<br/>ಅಹಂಕಾರವೆಂಬ ಮೀನು ಬಂದು ನಿಂದಿತ್ತು.<br/>ಮಾಯೆಯೆಂಬ ಮೊಸಳೆ ಬಂದು ಬಾಯಬಿಡುತ್ತಿದ್ದಿತ್ತು.<br/>ಮೋಹವೆಂಬ ನೊರೆತೆರೆಗಳು ಹೆಚ್ಚಿ ಬರುತ್ತಿದ್ದಿತ್ತು.<br/>ಲೋಭವೆಂಬ ಕಾಳ್ಗಡಲು ಎಳೆದೊಯ್ವುತ್ತಿದ್ದಿತ್ತು.<br/>ಮರವೆಂಬ ಮೊರಹು  ನೂಕುತ್ತಲಿದ್ದಿತ್ತು.<br/>ಮತ್ಸರವೆಂಬ ಗಾಳಿ ತಲೆಕೆಳಗು ಮಾಡುತ್ತಿದ್ದಿತ್ತು.<br/>ಇವೆಲ್ಲವನೂ ಪರಿಹರಿಸಿ,<br/>ಎನ್ನ ಹೊಳೆಯ ದಾಂಟಿಸಿದನು ಅಂಬಿಗರಣ್ಣನು.<br/>ಈ ಹೊಳೆಯ ದಾಂಟಿಸಿದ ಕೂಲಿಯ ನನ್ನ ಬೇಡಿದಡೆ,<br/>ಕೂಲಿಯ ಕೊಡುವಡೇನೂ ಇಲ್ಲೆಂದಡೆ,<br/>ಕೈಸೆರೆಯಾಗಿ ಎನ್ನನೆಳದೊಯ್ದನಯ್ಯಾ.<br/>ಅರುವೆಯ ಕೊಟ್ಟ  ಕೂಲಿಗೆ ತನ್ನ ಕರುವ ಕಾಯಿಸಿಕೊಂಡನಯ್ಯಾ.<br/>ಅರಿಯದೆ ಹರುಗೋಲವ ನೆರೆತೊರೆಯ ದಾಂಟಿಸಿದ ಕೂಲಿಗೆ<br/>ಕರುವ ಕಾಯಿದೆನು ಕಾಣಾ,<br/>ಶುದ್ಧ ಸಿದ್ಧ ಪ್ರಸಿದ್ಧ ಪ್ರಸನ್ನ  ಪ್ರಭುವೆ ಶಾಂತಚೆನ್ನಮಲ್ಲಿಕಾರ್ಜುನದೇವಯ್ಯಾ,ನಿಮ್ಮ ಧರ್ಮ ನಿಮ್ಮ ಧರ್ಮ ನಿಮ್ಮ ಧರ್ಮ. </font>"
}