{
    "id": "11908", 
    "vachana": "ಇಷ್ಟಲಿಂಗಾರ್ಪಿತಂ ಪ್ರಾಣಂ ತೃಪ್ತಿಲಿಂಗಾರ್ಪಿತಾ ಭವೇತ್\nಅಂಗಾಂಕಿತ ಲಿಂಗಾಂಗಿನಾಂ ತ್ರಿವಿಧಂ ಲಿಂಗಮುಚ್ಯತೇ ||\nಇಂತೆಂದುದಾಗಿ,\nಲಿಂಗಕ್ಕೂ ತನಗೂ ಎಡೆದೆರಹಿಲ್ಲದಿಪ್ಪ,\nಲಿಂಗಸಹಿತವಾಗಿಯೆ ಕೇಳುವ,\nಲಿಂಗಸಹಿತವಾಗಿಯೆ ನೋಡುವ,\nಲಿಂಗಸಹಿತವಾಗಿಯೆ ರುಚಿಸುವ,\nಲಿಂಗಸಹಿತವಾಗಿಯೆ ಸಂಗವ ಮಾಡುವ,\nಲಿಂಗಸಹಿತವಾಗಿಯೆ ಅಳಲುವ,\nಲಿಂಗಸಹಿತವಾಗಿಯೆ ಬಳಲುವ,\nಲಿಂಗಸಹಿತವಾಗಿಯೆ ತೊಳಲುವ.\nಇಂತಪ್ಪ ಮಹಾಮಹಿಮ ಲಿಂಗವಂತನ\nಅಂಗಕ್ರಿಯೆಗಳಲ್ಲಿ ಲಿಂಗಕ್ರಿಯೆಗಳಾದವು.\nಅಂಗಸಂಗವೆಲ್ಲ ಲಿಂಗಸಂಗವಾದವು.\nಅಂಗಭೋಗವೆಲ್ಲ ಲಿಂಗಭೋಗವಾದವು.\nಇಂತಪ್ಪ ಮಹಾಮಹಿಮ ಲಿಂಗವಂತನ ಚರಣಕ್ಕೆ\nಎನ್ನ ಶಿರವನರಿದು ಪೂಜಿಸುವೆ ಕಾಣಾ,\nಶುದ್ಧಸಿದ್ಧ ಪ್ರಸಿದ್ಧ \n  ಪ್ರಭುವೆ ಶಾಂತಚೆನ್ನಮಲ್ಲಿಕಾರ್ಜುನದೇವಯ್ಯಾ.\nನಿಮ್ಮ ಲಿಂಗವಂತನ ನಿಲವಿನ ಪರಿಯ ನೀವೆ ಬಲ್ಲಿರಲ್ಲದೆನಾನೆತ್ತ ಬಲ್ಲೆನಯ್ಯಾ, ನಿಮ್ಮ ಧರ್ಮ ನಿಮ್ಮ ಧರ್ಮ ನಿಮ್ಮ ಧರ್ಮ.\n"
}