{
    "id": "20394", 
    "vachana": "ಅಯ್ಯಾ, ಇಂತು ವಿರಾಜಿಸುವ ಗುರುಸಿದ್ಧೇಶ್ವರಸ್ವಾಮಿಗಳು.\nಮುಂದೆ, ಗುರುಪುರದ ಮೇಲುಮಠದ ಮಹಾಮಂದಿರದ\nರಂಗಮಂಟಪ ಸಿಂಹಾಸನಕ್ಕೆ ಮೂಲಮೂರ್ತಿಯಾದ\nಮರಿಮಹಾಂತೇಶ್ವರಸ್ವಾಮಿಗಳು.\nಆ ಮರಿಮಹಾಂತೇಶ್ವರನ ಕರಕಮಲೋದ್ಭವನಾದ\nಶಿವಪುರದ ಬಸವಪ್ರಭುಶೆಟ್ಟಿ.\nಆ ಬಸವಪ್ರಭುಶೆಟ್ಟಿಯ \n  ಮನ ಸುಭಾವದಲ್ಲಿ ಪೂಜೆಗೊಂಡು\nಆ ಬಸವಪ್ರಭುಶೆಟ್ಟಿಯ ತಮ್ಮ ಚರಣಕಮಲದಲ್ಲಿ\nಅಮಳೈಕ್ಯವ ಮಾಡಿಕೊಂಡ ಮೇಲೆ ಮಹಾಜ್ಞಾನ ತಲೆದೋರಿ\nಸಮಸ್ತ ಭೋಗಂಗಳ ತ್ಯಜಿಸಿ ವೈರಾಗ್ಯದಿಂದ\nಗುರೂಪಾವಸ್ತೆಯ ಮಾಡುತ್ತಿರಲು,\nಆ ಸಮಯದಲ್ಲಿ ಹರದನಹಳ್ಳಿ ಸ್ಥಾಪನಾಚಾರ್ಯ\nಶಿವಲಿಂಗಶಕ್ತಿವಲ್ಲಭನಾದ\nಬಸವಲಿಂಗದೇಶಿಕೋತ್ತಮನು ಪ್ರತ್ಯಕ್ಷವಾಗಿ\nಆ ಸಂಗನಬಸವೇಶ್ವರಸ್ವಾಮಿಗಳ ಒಡಗೂಡಿಕೊಂಡು\nಶ್ರೀಶೈಲಪರ್ವತಕ್ಕೆ ನೈಋತ್ಯಭಾಗದಲ್ಲೊಪ್ಪುವ\nಕುಮಾರಪರ್ವತದ ಉತ್ತರದಿಕ್ಕಿನಲ್ಲೊಪ್ಪುವ\nನಾಗರಗವಿಯೆಂಬ ಸಿಂಹಾಸನದಲ್ಲಿ ಜಂಗಮಮೂರ್ತಿಗಳೊಡಗೂಡಿ\nಶಿವಾನುಭಾವಸೂತ್ರದಲ್ಲೊಪ್ಪುವ ಗುರುಸಿದ್ಧಸ್ವಾಮಿಗಳಿಗೆ\nಉಭಯಮೂರ್ತಿಗಳು ಅಷ್ಟಾಂಗಪ್ರಣಿತರಾಗಿ ಅಭಿವಂದಿಸಲು,\nಆಗ ಮಹಾಸ್ವಾಮಿಗಳು ದಯಾಂತಃಕರುಣ ಹುಟ್ಟಿ\nಬಸವಲಿಂಗದೇಶಿಕೇಂದ್ರನ ಆಪ್ತತ್ವದಿಂದ ಹರಗುರುವಾಕ್ಯಪ್ರಮಾಣವಾಗಿ\nಸ್ಥಲಮೆಟ್ಟಿಗೆಯಿಂದ ಮಣಿಗಣಸೂತ್ರದಂತೆ ಸೇರಿಸಿ\nಬೋಧಿಸುವ ಸಮಯದಲ್ಲಿ ಬಸವಲಿಂಗೇಶ್ವರನು ಲಿಖಿತವ ಮಾಡಿ,\nಆ ಗುರುವರನ ಹಸ್ತಕಮಲಕ್ಕೆ ಕೊಡಲು,\nಆಗ ಗುರುವರನು ಈ ಉಭಯಮೂರ್ತಿಗಳ ಒಡಗೂಡಿ\nಆಸನವ ಬಿಟ್ಟೆದ್ದು ಕರ್ತುಸ್ವರೂಪವಾದ\nಶಾಂತಮಲ್ಲಸ್ವಾಮಿಗಳ ಮುಂದೆ ಆ ಪುಸ್ತಕವನಿಟ್ಟು\nತ್ರಿವಿಧಮೂರ್ತಿಗಳು ಶರಣುಹೊಗಲು,\nಆಗ ಶಾಂತಮಲ್ಲಸ್ವಾಮಿಗಳು ಆ ಪುಸ್ತಕವ ಬಿಚ್ಚಿ\nಈ ತ್ರಿವಿಧಮೂರ್ತಿಗಳು ಸಹವಾಗಿ\nಸಮಸ್ತ ಜಂಗಮಮೂರ್ತಿಗಳೊಡಗೂಡಿ\nಸ್ವರೂಪಾರ್ಥ-ಸಂಬಂಧಾರ್ಥ-ನಿಶ್ಚಯಾರ್ಥಂಗಳಿಂದ\nಅನುಭಾವವ ಮಾಡಿ,\nಆ ಪುಸ್ತಕಕ್ಕೆ `ಅನಾದಿಷಟ್ಸ್ಥಲ \n  ವೀರಶೈವ ಶರಣನ\nನಿಜಾಚರಣೆಸಂಬಂಧ ಬೋಧಾಮೃತ ನಿಲುಕಡೆ\nಚಿದೈಶ್ವರ್ಯ ಚಿದಾಭರಣ'ವೆಂದು ನಾಮಾಂಕಿತವಿಟ್ಟು,\nಬಸವಲಿಂಗ ಸಾಕ್ಷಿಯಾಗಿ\nಆ ಸಂಗನಬಸವೇಶ್ವರನೆಂಬ ಗಣೇಶ್ವರನ\nಸಿಂಹಾಸನದ ಮೇಲೆ ಮೂರ್ತಮಾಡಿಸಿ,\nಆ ಪುಸ್ತಕವ ತೊಡೆಯಮೇಲಿಟ್ಟು ಸ್ತೋತ್ರವ ಮಾಡಿ,\nಮಂಗಳಾರತಿಯನೆತ್ತಿ , ಪುಷ್ಪಾಂಜಲಿಯ ಮಾಡಿ,\nವಂದಿಸಿದ ಸಮಯದಲ್ಲಿ\nಆಗ ಸಂಗನಬಸವೇಶ್ವರಸ್ವಾಮಿಗಳು\nಈ ವಚನಶಾಸ್ತ್ರದ ಅಭಿಧಾನಕ್ಕೆ ಟಿಪ್ಪಣಿಯ ಮಾಡಿ,\nಸಕಲಪ್ರಮಥಗಣಂಗಳ ಸ್ತೋತ್ರಂಗೈದು\nಮಂಗಳಾರತಿಯನೆತ್ತಿ ಅನಾದಿಸೂತ್ರವ ಹೇಳಿ\nಸಮಾಪ್ತವ ಮಾಡುವ ಪ್ರಸ್ತಾವದ ವಚನ.\nಟೀಕು -\nಬ್ರಹ್ಮ , ವಿಷ್ಣು , ರುದ್ರ, ಈಶ್ವರ, ಸದಾಶಿವರಿಂದ\nಪೂಜಾನಮಸ್ಕಾರಕ್ಕೆ ಕರ್ತುವಾದ ಪರಶಿವಮೂರ್ತಿ,\nಅಂತಪ್ಪ ಪರಶಿವಮೂರ್ತಿಯೆ ಐವರಿಗೆ ಅನಾದಿಯು.\nಅಂತಪ್ಪ ಪರಶಿವ ಸದ್ಭಕ್ತನ ಕರ-ಮನ-ಸುಭಾವದಲ್ಲಿ\nಪೂಜೆಗೊಂಬ ನಿಃಕಲಪರಶಿವಮೂರ್ತಿ ಗುರುಲಿಂಗಜಂಗಮವೆ\nಅನಾದಿಗೆ ಅನಾದಿಯಾಗಿರ್ಪುದೆಂಬುದೀಗ\n`ಅನಾದಿ' ಎಂಬ ಶಬ್ದಕ್ಕರ್ಥ.\nಹೀಂಗೆ ಒಪ್ಪಲ್ಪಟ್ಟಂಥ ನಿಃಕಲಪರಶಿವಮೂರ್ತಿ\nಗುರುಲಿಂಗಜಂಗಮದ ಚಿದಾಂಶವೆ\nಭಕ್ತ ಮಹೇಶ್ವರಪ್ರಸಾದಿಪ್ರಾಣಲಿಂಗಿ ಶರಣೈಕ್ಯರೆಂಬುದೀಗ\n`ಷಟ್‍ಸ್ಥಲ' ಎಂಬ ಶಬ್ದಕ್ಕರ್ಥ.\nಬ್ರಹ್ಮ ವಿಷ್ಣು ಇಂದ್ರ ಚಂದ್ರ ಮನು ಮುನಿ ದೇವ ದಾನವ\nಮಾನವರೆಲ್ಲ ಬಿದ್ದ ಭವಪಾಶಂಗಳ ದಾಂಟಿ,\nಸರ್ವಸಂಗಪರಿತ್ಯಾಗತ್ವದಿಂದಿರ್ಪರು\nಭಕ್ತಮಹೇಶ್ವರರೆಂಬುದೀಗ `ನಿರಾಭಾರಿ' ಎಂಬ ಶಬ್ದಕ್ಕರ್ಥ.\nಬ್ರಾಹ್ಮಣ ಕ್ಷತ್ರಿಯ ವೈಶ್ಯ ಶೂದ್ರ ಪಾಶುಪತ\nಕಾಳಾಮುಖಿಯೆಂಬ ಷಣ್ಮತದವರೆ ಶೈವರು!\nಗೊಲ್ಲಾಳಯ್ಯ ಬಳ್ಳೇಶಮಲ್ಲಯ್ಯ ಗುರುಭಕ್ತಯ್ಯ ಮೊದಲಾದ\nನವಮುಗ್ಧರೆ `ವೀರಶೈವರು'.\nಇವ ಎರಡನು ಹಿಡಿದು ಬಳಸುವರೆ ಅಪಶೈವರು.\nಇಂತೀ ಶೈವ-ವೀರಶೈವ ಅಪಶೈವಂಗಳಿಗೆ ಉಪರಿಯಾಗಿ\nಉಪಾಧಿಮಾಟಸ್ಥಲವಿಡಿದು ಒಪ್ಪಲ್ಪಟ್ಟಂಥಾದೆ\nಸಾಮಾನ್ಯ ವೀರಶೈವವೆನಿಸುವುದು.\nಈ ಸಾಮಾನ್ಯ ವೀರಶೈವ-ಅಪಶೈವಂಗಳಿಗೆ ಉಪರಿಯಾಗಿ\nಗುರುಲಿಂಗಜಂಗಮಭಕ್ತಿಯಿಂದ ನಿರುಪಾಧಿಕಮಾಟಸ್ಥಲವಿಡಿದು\nಒಪ್ಪಲ್ಪಟ್ಟಂಥಾದೆ ವಿಶೇಷ ವೀರಶೈವವೆನಿಸುವುದು.\nಆ ವಿಶೇಷ ವೀರಶೈವಕ್ಕೆ ಉಪರಿಯಾಗಿ\nಅಷ್ಟಾವರಣಂಗಳಂತರಂಗ ಬಹಿರಂಗದಲ್ಲಿ\nಸಂಬಂಧಾಚರಣೆಗಳಿಂದ ಅಚ್ಛಾದಿಸಿಕೊಂಡು\nತನ್ನ ತಾನೆ ಪೂಜ್ಯಪೂಜಕತ್ವದಿಂದಿರ್ಪುದೆಂಬುದೀಗ\n`ನಿರಾಭಾರಿವೀರಶೈವ' ಎಂಬ ಶಬ್ದಕ್ಕರ್ಥ.\nಯಮ, ನಿಯಮ, ಆಸನ, ಪ್ರಾಣಾಯಾಮ, ಪ್ರತ್ಯಾಹಾರ,\nಧ್ಯಾನ ಧಾರಣ ಸಮಾಧಿಯೆಂಬ ಹಟಯೋಗಿಗಳಿಗೆ\nಉಪರಿಯಾಗಿ ರಾಜಿಸುವಂಥ\nಭಕ್ತ ಮಹೇಶ್ವರ ಪ್ರಸಾದಿ ಪ್ರಾಣಲಿಂಗಿ ಶರಣೈಕ್ಯಸ್ಥಲಂಗಳ ಮೀರಿ\nನಿರಾವಯ, ನಿಃಶೂನ್ಯ, ನಿರಂಜನಸ್ಥಲದಲ್ಲಿ ನಿಂದ\nಶಿವಯೋಗಿ ಎಂಬುದೀಗ `ಶರಣ' ಎಂಬ ಶಬ್ದಕ್ಕರ್ಥ.\nಭಕ್ತಸ್ಥಲ ಹದಿನೈದು, ಮಹೇಶ್ವರಸ್ಥಲ ಒಂಬತ್ತು ,\n"
}